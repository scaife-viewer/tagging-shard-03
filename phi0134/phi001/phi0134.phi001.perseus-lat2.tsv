1	Poeta quum primum animum ad scribendum appulit,
2	Id sibi negoti credidit solum dari
3	Populo ut placerent quas fecisset fabulas.
4	Verum aliter evenire multo intelligit.
5	Nam in prologis scribundis operam abutitur,
6	Non qui argumentum narret, sed qui malevoli
7	Veteris poetae maledictis respondeat.
8	Nunc quam rem vitio dent quaeso animum advortite.
9	Menander fecit Andriam et Perinthiam.
10	Qui utramvis recte norit ambas noverit.
11	Non ita dissimili sunt argumento, sed tamen
12	Dissimili oratione sunt factae ac stilo.
13	Quae convenere in Andriam ex Perinthia
14	Fatetur transtulisse atque usum pro suis.
15	Id isti vituperant factum; atque in eo disputant,
16	Contaminari non decere fabulas.
17	Faciuntne intelligendo ut nihil intelligant.
18	Qui quum hunc accusant Naevium, Plautum, Ennium
19	Accusant, quos hic noster auctores habet:
20	Quorum aemulari exoptat negligentiam
21	Potius, quam istorum obscuram diligentiam.
22	Dehinc ut quiescant porro moneo et desinant
23	Maledicere, malefacta ne noscant sua.
24	Favete, adeste aequo animo, et rem cognoscite,
25	Ut pernoscatis, ecquid spei sit reliquum,
26	Posthac quas faciet de integro comoedias,
27	Spectandae an exigendae sint vobis prius. 
28	Vos istaec intro auferte: abite. Sosia,
29	Adesdum: paucis te volo. 
30	Nempe ut curentur recte haec. 
31	Quod tibi mea ars efficere hoc possit amplius?
32	Nihil istac opus est arte ad hanc rem quam paro:
33	Sed iis quas semper in te intellexi sitas,
34	Fide et taciturnitate. 
35	Ego postquam te emi, a parvulo ut semper tibi
36	Apud me iusta et clemens fuerit servitus
37	Scis: feci e servo ut esses libertus mihi.
38	Propterea quod servibas liberaliter.
39	Quod habui summum pretium, persolvi tibi.
40	In memoria habeo. 
41	Si tibi quid feci aut facio quod placet, Simo,
42	Et gratum id fuisse advorsum te habeo gratiam.
43	Sed mihi hoc molestum est: nam istaec commemoratio
44	Quasi exprobratio est immemoris benefici.
45	Quin tu uno verbo dic quid est quod me velis.
46	Ita faciam: hoc primum in hac re praedico tibi;
47	Quas credis esse has non sunt verae nuptiae.
48	Cur simulas igitur? 
49	Eo pacto et gnati vitam, et consilium meum
50	Cognosces, et quid facere in hac re te velim.
51	Nam is postquam excessit ex ephebis, Sosia,
52	Liberius vivendi fuit potestas: nam antea
53	Qui scire posses, aut ingenium noscere,
54	Dum aetas, metus, magister, prohibebant? 
55	Quod plerique omnes faciunt adolescentuli,
56	Ut animum ad aliquod studium adiungant, aut equos
57	Alere aut canes ad venandum, aut ad philosophos:
58	Horum ille nihil egregie praeter caetera
59	Studebat: et tamen omnia haec mediocriter.
60	Gaudebam. 
61	Apprime in vita esse utile ut ne quid nimis.
62	Sic vita erat: facile omnes perferre ac pati
63	Cum quibus erat cunque una: iis sese dedere:
64	Eorum obsequi studiis: advorsus nemini:
65	Nunquam praeponens se illis: ita facillime
66	Sine invidia laudem invenias et amicos pares.
67	Sapienter vitam instituit: namque hoc tempore
68	Obsequium amicos, veritas odium parit.
69	Interea mulier quaedam abhinc triennium
70	Ex Andro commigravit huc viciniae,
71	Inopia et cognatorum negligentia
72	Coacta, egregia forma atque aetate integra.
73	Hei vereor ne quid Andria apportet mali.
74	Primum haec pudice vitam parce ac duriter
75	Agebat, lana ac tela victum quaeritans.
76	Sed postquam amans accessit, pretium pollicens,
77	Unus et item alter, ita ut ingenium est omnium
78	Hominum a labore proclive ad libidinem,
79	Accepit conditionem, dein quaestum occipit.
80	Qui tum illam amabant forte, ita ut fit, filium
81	Perduxere illuc secum ut una esset meum.
82	Egomet continuo mecum, 'Certe captus est,
83	Habet.' Observabam mane illorum servulos
84	Venientes aut abeuntes: rogitabam, 'Heus puer,
85	Dic sodes, quis heri Chrysidem habuit?' Nam Andriae
86	Illi id erat nomen. 
87	Dicebant, aut Niceratum; nam hi tres tum simul
88	Amabant. 'Eho, quid Pamphilus?' Quid? symbolam
89	Dedit, coenavit. Gaudebam. Item alio die
90	Quaerebam: comperiebam nihil ad Pamphilum
91	Quidquam attinere. Enimvero spectatum satis
92	Putabam, et magnum exemplum continentiae.
93	Nam qui cum ingeniis conflictatur eiusmodi,
94	Neque commovetur animus in ea re tamen,
95	Scias posse habere iam ipsum suae vitae modum.
96	Cum id mihi placebat tum uno ore omnes omnia
97	Bona dicere, et laudare fortunas meas
98	Qui gnatum haberem tali ingenio praeditum.
99	Quid verbis opus est? hac fama impulsus Chremes,
100	Ultro ad me venit unicam gnatam suam
101	Cum dote summa filio uxorem ut daret.
102	Placuit; despondi. Hic nuptiis dictus est dies.
103	Quid obstat cur non verae fiant? 
104	Fere in diebus paucis quibus haec acta sunt
105	Chrysis vicina haec moritur. 
106	Beasti; metui a Chryside. 
107	Cum illis qui amabant Chrysidem una aderat frequens;
108	Curabat una funus, tristis interim,
109	Nonnunquam collacrumabat: placuit tum id mihi.
110	Sic cogitabam; Hic, parvae consuetudinis
111	Causa, mortem huius tam fert familiariter:
112	Quid si ipse amasset? quid mihi hic faciet patri?
113	Haec ego putabam esse omnia humani ingeni
114	Mansuetique animi officia. Quid multis moror?
115	Egomet quoque eius causa in funus prodeo,
116	Nihil suspicans etiam mali. 
117	Effertur: imus. Interea inter mulieres
118	Quae ibi aderant forte unam adspicio adolescentulam,
119	Forma. 
120	Adeo modesto, adeo venusto, ut nihil supra.
121	Quia tum mihi lamentari praeter caeteras
122	Visa est, et quia erat forma praeter caeteras
123	Honesta et liberali, accedo ad pedisequas;
124	Quae sit rogo. Sororem esse aiunt Chrysidis.
125	Percussit illico animum: at at! hoc illud est,
126	Hinc illae lacrumae; haec illa est misericordia.
127	Quam timeo, quorsum evadas. 
128	Procedit: sequimur: ad sepulcrum venimus:
129	In ignem posita est: fletur. Interea haec soror
130	Quam dixi ad flammam accessit imprudentius,
131	Satis cum periclo. Ibi tum exanimatus Pamphilus
132	Bene dissimulatum amorem et celatum indicat.
133	Accurrit: mediam mulierem complectitur:
134	Mea Glycerium, inquit, quid agis? cur te is perditum?
135	Tum illa, ut consuetum facile amorem cerneres,
136	Reiecit se in eum flens quam familiariter.
137	Quid ais? 
138	Nec satis ad obiurgandum causae. Diceret,
139	'Quid feci? quid commerui aut peccavi pater?
140	Quae sese in ignem iniicere voluit, prohibui,
141	Servavi.' Honesta oratio est. 
142	Nam si illum obiurges vitae qui auxilium tulit,
143	Quid facias illi qui dederit damnum aut malum?
144	Venit Chremes postridie ad me clamitans,
145	Indignum facinus; comperisse Pamphilum
146	Pro uxore habere hanc peregrinam. Ego illud sedulo
147	Negare factum; ille instat factum: denique
148	Ita tum discedo ab illo, ut qui se filiam
149	Neget daturum. 
150	Satis vehemens causa ad obiurgandum. 
151	'Tute ipse his rebus finem praescripsti pater.
152	Prope adest cum alieno more vivendum est mihi:
153	Sine nunc meo me vivere interea modo.'
154	Qui igitur relictus est obiurgandi locus?
155	Si propter amorem uxorem nolit ducere,
156	Ea primum ab illo animadvertenda iniuria est.
157	Et nunc id operam do ut per falsas nuptias
158	Vera obiurgandi causa sit si deneget:
159	Simul sceleratus Davus siquid consili
160	Habet ut consumat nunc cum nihil obsint doli;
161	Quem ego credo manibus pedibus obnixe omnia
162	Facturum; magis id adeo mihi ut incommodet
163	Quam ut obsequatur gnato. 
164	Mala mens, malus animus. Quem quidem ego si sensero—
165	Sed quid opus est verbis? Sin eveniat quod volo,
166	In Pamphilo ut nil sit morae, restat Chremes,
167	Qui mi exorandus est: et spero confore.
168	Nunc tuum est officium has bene ut adsimules nuptias:
169	Perterrefacias Davum: observes filium,
170	Quid agat, quid cum illo consili captet. 
171	Curabo: eamus nunc iam intro. 
172	Non dubium est quin uxorem nolit filius:
173	Ita Davum modo timere sensi, ubi nuptias
174	Futuras esse audivit. Sed ipse exit foras.
175	Mirabar hoc si sic abiret, et heri semper lenitas
176	Verebar quorsum evaderet:
177	Qui postquam audierat non datum iri filio uxorem suo
178	Numquam cuiquam nostrum verbum fecit, neque id aegre tulit.
179	At nunc faciet; neque, ut opinor, sine tuo magno malo.
180	Id voluit, nos sic nec opinantes duci falso gaudio,
181	Sperantes, iam amoto metu, interea oscitantes opprimi,
182	Ut ne esset spatium cogitandi ad disturbandas nuptias:
183	Astute. 
184	Dave. 
185	Meum gnatum rumor est amare. 
186	Hocine agis, an non? 
187	Iniqui patris est. Nam quod antehac fecit nihil ad me adtinet.
188	Dum tempus ad eam rem tulit, sivi animum ut expleret suum:
189	Nunc hic dies aliam vitam affert, alios mores postulat.
190	Dehinc postulo, sive aequum est te oro, Dave, ut redeat iam in viam.
191	Hoc quid sit? 
192	Ita aiunt. 
193	Ipsum animum aegrotum ad deteriorem partem plerumque applicat.
194	Non hercle intelligo. 
195	Nempe ergo aperte vis quae restant me loqui. 
196	Si sensero hodie quicquam in his te nuptiis
197	Fallaciae conari quo fiant minus,
198	Aut velle in ea re ostendi quam sis callidus,
199	Verberibus caesum te in pistrinum Dave dedam usque ad necem,
200	Ea lege atque omine, ut si te inde exemerim ego pro te molam.
201	Quid, hoc intellextin? an nondum etiam ne hoc quidem? 
202	Ita aperte ipsam rem modo locutus nil circuitione usus es.
203	Ubi vis facilius passus sim, quam in hac re, me deludier.
204	Bona verba, quaeso. 
205	Ne temere facias: neque tu hoc dicas tibi non praedictum. Cave. 
206	Enimvero, Dave, nil loci est segnitiae neque socordiae,
207	Quantum intellexi modo senis sententiam de nuptiis:
208	Quae si non astu providentur me aut herum pessum dabunt.
209	Nec quid agam certum est: Pamphilumne adiutem an auscultem seni.
210	Si illum relinquo eius vitae timeo: sin opitulor huius minas;
211	Cui verba dare difficile est. Primum iam de amore hoc comperit:
212	Me infensus servat ne quam faciam in nuptiis fallaciam.
213	Si senserit perii: aut si lubitum fuerit causam ceperit,
214	Quo iure quaque iniuria praecipitem in pistrinum dabit.
215	Ad haec mala hoc mihi accedit etiam: haec Andria,
216	Si ista uxor sive amica est, gravida e Pamphilo est.
217	Audireque eorum est operae pretium audaciam:
218	Nam inceptio est amentium haud amantium:
219	Quicquid peperisset decreverunt tollere:
220	Et fingunt quandam inter se nunc fallaciam,
221	Civem Atticam esse hanc. Fuit olim hinc quidam senex,
222	Mercator: navem is fregit apud Andrum insulam:
223	Is obiit mortem: ibi tum hanc eiectam Chrysidis
224	Patrem recepisse orbam, parvam: Fabulae.
225	Mihi quidem hercle non fit verisimile; atque ipsis commentum placet.
226	Sed Mysis ab ea egreditur: at ego hinc me ad forum ut
227	Conveniam Pamphilum, ne de hac re pater imprudentem opprimat. 
228	Audivi Archylis iamdudum: Lesbiam adduci iubes.
229	Sane pol illa temulenta est mulier et temeraria,
230	Nec satis digna cui committas primo partu mulierem;
231	Tamen eam adducam. Importunitatem spectate aniculae,
232	Quia compotrix eius est. Di date facultatem obsecro
233	Huic pariundi, atque illi in aliis potius peccandi locum.
234	Sed quidnam Pamphilum exanimatum video? Vereor quid siet.
235	Opperiar ut sciam numquidnam haec turbae tristitia adferat. 
236	Hocine est humanum factum aut inceptum? hocine est officium patris?
237	Quid illud est? 
238	Uxorem decrerat dare sese mihi hodie: nonne oportuit
239	Praescisse me ante? nonne prius communicatum oportuit?
240	Miseram me, quod verbum audio?
241	Quid Chremes qui denegarat se commissurum mihi
242	Gnatam suam uxorem? id mutavit, quia me immutatum videt.
243	Itan obstinate operam dat ut me a Glycerio miserum abstrahat:
244	Quod si fit pereo funditus.
245	Adeon' hominem esse invenustum aut infelicem quemquam ut ego sum?
246	Pro deum atque hominum fidem!
247	Nullon' ego Chremetis pacto adfinitatem effugere potero?
248	Quot modis contemptus, spretus? facta, transacta omnia: hem,
249	Repudiatus repetor: quamobrem? nisi si id est quod suspicor:
250	Aliquid monstri alunt: ea quoniam nemini obtrudi potest,
251	Itur ad me. 
252	Nam quid ego nunc dicam de patre? ah
253	Tantam rem tam neglegenter agere! praeteriens modo
254	Mihi apud forum, 'Uxor tibi ducenda est, Pamphile, hodie,' inquit, 'para:
255	Abi domum.' Id mi visus est dicere, 'Abi cito, et suspende te.'
256	Obstipui: censen' me verbum potuisse ullum proloqui? aut
257	Ullam causam, saltem ineptam, falsam, iniquam? Obmutui.
258	Quod si ego rescissem id prius quid facerem, si quis nunc me roget?
259	Aliquid facerem ut hoc ne facerem. Sed nunc quid primum exsequar?
260	Tot me impediunt curae, quae meum animum divorsae trahunt,
261	Amor, misericordia huius, nuptiarum sollicitatio,
262	Tum patris pudor qui me tam leni passus animo est usque adhuc
263	Quae meo quomque animo libitum est facere. Eine ego ut advorser? hei mihi!
264	Incertum est quid agam. 
265	Sed nunc peropus est, aut hunc cum ipsa, aut me aliquid de illa adversum hunc loqui.
266	Dum in dubio est animus, paulo momento huc vel illuc impellitur.
267	Quis hic loquitur? Mysis? salve. 
268	Laborat e dolore; atque ex hoc misera sollicita est, diem
269	Quia olim in hunc sunt constitutae nuptiae: tum autem hoc timet,
270	Ne deseras se. 
271	Ego propter me illam decipi miseram sinam
272	Quae mihi suum animum atque omnem vitam credidit,
273	Quam ego animo egregie caram pro uxore habuerim?
274	Bene et pudice eius doctum atque eductum sinam
275	Coactum egestate ingenium immutarier?
276	Non faciam. 
277	Sed ut vim queas ferre. 
278	Adeone porro ingratum, aut inhumanum, aut ferum,
279	Ut neque me consuetudo neque amor neque pudor
280	Commoveat neque commoneat ut servem fidem?
281	Unum hoc scio, esse meritam ut memor esses sui. 
282	Memor essem? o Mysis Mysis, etiam nunc mihi
283	Scripta illa sunt in animo dicta Chrysidis
284	De Glycerio. Iam ferme moriens me vocat:
285	Accessi: vos semotae: nos soli: incipit:
286	"Mi Pamphile, huius formam atque aetatem vides:
287	Nec clam te est quam illi utraeque res nunc utiles
288	Et ad pudicitiam et ad rem tutandam sient.
289	Quod ego te per hanc dextram oro et ingenium tuum,
290	Per tuam fidem, perque huius solitudinem,
291	Te obtestor, ne abs te hanc segreges neu deseras,
292	Si te in germani fratris dilexi loco,
293	Sive haec te solum semper fecit maximi,
294	Seu tibi morigera fuit in rebus omnibus.
295	Te isti virum do amicum tutorem patrem.
296	Bona nostra haec tibi permitto et tuae mando fidei."
297	Hanc mihi in manum dat: mors continuo ipsam occupat.
298	Accepi: acceptam servabo. 
299	Sed cur tu abis ab illa? 
300	Verbum unum cave de nuptiis, ne ad morbum hoc etiam. 
301	Quid ais Byrrhia? daturne illa Pamphilo hodie nuptum? 
302	Qui scis? 
303	Ut animus in spe atque in timore usque antehac attentus fuit,
304	Ita postquam adempta spes est lassus cura confectus stupet. 
305	Quaeso edepol, Charine, quoniam non potest id fieri quod vis,
306	Id velis quod possit. 
307	Quanto satius est te id dare operam qui istum amorem ex animo amoveas,
308	Quam id loqui quo magis libido frustra incendatur tua.
309	Facile omnes cum valemus recta consilia aegrotis damus.
310	Tu si hic sis aliter sentias. 
311	Video: omnia experiri certum est prius quam pereo. 
312	Ipsum hunc orabo: huic supplicabo: amorem huic narrabo meum:
313	Credo impetrabo ut aliquot saltem nuptiis prodat dies:
314	Interea fiet aliquid, spero. 
315	Quid tibi videtur? adeon' ad eum? 
316	Ut te arbitretur sibi paratum moechum si illam duxerit?
317	Abin' hinc in malam rem cum suspicione istac, scelus?
318	Charinum video: salve. 
319	Ad te advenio spem, salutem, auxilium, consilium expetens. 
320	Neque pol consili locum habeo, neque auxili copiam.
321	Sed istuc quidnam est? 
322	Si id facis hodie postremum me vides. 
323	Vereor dicere: huic dic quaeso Byrrhia. 
324	Sponsam hic tuam amat. 
325	Numquidnam amplius tibi cum illa fuit Charine? 
326	Nihil. 
327	Principio ut ne ducas. 
328	Aut tibi nuptiae haec sunt cordi. 
329	Profer, dum proficiscor aliquo ne videam. 
330	Ego Charine neutiquam officium liberi esse hominis puto
331	Cum is nihil promereat postulare id gratiae adponi sibi.
332	Nuptias effugere ego istas malo, quam tu adipiscier.
333	Reddidisti animum. 
334	Facite, fingite, invenite, efficite qui detur tibi:
335	Ego id agam qui mihi ne detur. 
336	Video cuius consilio fretus sum. 
337	Nisi ea quae nihil opus sunt sciri. Fugin' hinc? 
338	Di boni, boni quid porto! sed ubi inveniam Pamphilum,
339	Ut metum in quo nunc est adimam, atque expleam animum gaudio?
340	Laetus est nescio quid. 
341	Quem ego nunc credo, si iam audierit sibi paratas nuptias—
342	Audin' tu illum? 
343	Sed ubi quaeram? quo nunc primum intendam? 
344	Abeo. 
345	Te ipsum quaero. Euge Charine: ambo opportune. Vos volo.
346	Dave, perii. 
347	Mea quidem hercle certe in dubio vita est. 
348	Nuptiae mihi. 
349	Id paves ne ducas tu illam, tu autem ut ducas. 
350	Istuc ipsum. 
351	Obsecro te, quam primum hoc me libera miserum metu. 
352	Libero; tibi uxorem non dat iam Chremes. 
353	Tuus pater me modo prehendit: ait tibi uxorem dari
354	Hodie; item alia multa quae nunc non est narrandi locus.
355	Continuo ad te properans percurro ad forum ut dicam tibi haec.
356	Ubi te non invenio ibi ascendo in quendam excelsum locum.
357	Circumspicio; nusquam. Ibi forte huius video Byrrhiam;
358	Rogo: negat vidisse. Mihi molestum. Quid agam, cogito.
359	Redeunti interea ex ipsa re mihi incidit suspicio: hem,
360	Paululum obsoni: ipsus tristis: de improviso nuptiae:
361	Non cohaerent. 
362	Cum illo advenio solitudo ante ostium: iam id gaudeo.
363	Recte dicis. 
364	Video exire neminem, matronam nullam in aedibus,
365	Nil ornati, nil tumulti: accessi: intro aspexi. 
366	Magnum signum. 
367	Non opinor Dave. 
368	Certa res est. Etiam puerum inde abiens conveni Chremi
369	Olera et pisciculos minutos ferre obolo in coenam seni.
370	Liberatus sum hodie Dave tua opera. 
371	Quid ita? Nempe huic prorsus illam non dat. 
372	Quasi necesse sit, si huic non dat, te illam uxorem ducere:
373	Nisi vides, nisi senis amicos oras, ambis. 
374	Ibo: etsi hercle saepe iam me spes haec frustrata est. Vale. 
375	Quid igitur sibi vult pater? cur simulat? 
376	Si id succenseat nunc quia non det tibi uxorem Chremes,
377	Ipsus sibi esse iniurius videatur, neque id iniuria,
378	Prius quam tuum ut sese habeat animum ad nuptias perspexerit.
379	Sed si tu negaris ducere, ibi culpam in te transferet:
380	Tum illae turbae fient. 
381	Difficile est: tum haec sola est mulier: dictum ac factum invenerit
382	Aliquam causam quamobrem eiiciat oppido. 
383	Cedo igitur quid faciam Dave? 
384	Egon dicam? 
385	Suadere noli. 
386	Ut ab illa excludar huc concludar. 
387	Nempe hoc sic esse opinor: dicturum patrem,
388	'Ducas volo hodie uxorem:' tu, 'ducam,' inquies:
389	Cedo quid iurgabit tecum? Hic reddes omnia
390	Quae nunc sunt certa ei consilia incerta ut sient,
391	Sine omni periclo: nam hocce haud dubium est quin Chremes
392	Tibi non det gnatam. Nec tu ea causa minueris
393	Haec quae facis ne is mutet suam sententiam.
394	Patri dic velle, ut cum velit tibi iure irasci non queat.
395	Nam quod tu speres propulsabo facile. Uxorem his moribus
396	Dabit nemo; inveniet inopem potius quam te corrumpi sinat.
397	Sed si te aequo animo ferre accipiet, neglegentem feceris:
398	Aliam otiosus quaeret: interea aliquid acciderit boni.
399	Itan credis? 
400	Dicam. Puerum autem ne resciscat mihi esse ex illa cautio est:
401	Nam pollicitus sum suscepturum. 
402	Sibi me obsecravit qui se sciret non deserturum ut darem.
403	Curabitur. Sed pater adest. Cave te esse tristem sentiat. 
404	Reviso quid agant aut quid captent consili.
405	Hic nunc non dubitat quin te ducturum neges.
406	Venit meditatus alicunde ex solo loco:
407	Orationem sperat invenisse se
408	Qui differat te: proin tu fac apud te ut sies.
409	Modo ut possim Dave. 
410	Numquam hodie tecum commutaturum patrem
411	Unum esse verbum si te dices ducere. 
412	Herus me relictis rebus iussit Pamphilum
413	Hodie observare, ut quid ageret de nuptiis
414	Scirem: id propterea nunc hunc venientem sequor.
415	Ipsum adeo praesto video cum Davo: hoc agam.
416	Utrumque adesse video. 
417	Quasi de inproviso respice ad eum. 
418	Probe. 
419	Nunc nostrae timeo parti quid hic respondeat.
420	Neque istic neque alibi tibi erit usquam in me mora. 
421	Obmutuit. 
422	Cum istuc quod postulo impetro cum gratia.
423	Sum verus? 
424	I nunc iam intro; ne in mora cum opus sit sies.
425	Eo. 
426	Verum illud verbum est, vulgo quod dici solet,
427	Omnes sibi malle melius esse quam alteri.
428	Ego illam vidi virginem; forma bona
429	Memini videre: quo aequior sum Pamphilo,
430	Si se illam in somnis quam illum amplecti maluit.
431	Renuntiabo, ut pro hoc malo mihi det malum. 
432	Hic nunc me credit aliquam sibi fallaciam
433	Portare, et ea me hic restitisse gratia.
434	Quid Davus narrat? 
435	Nihilne? hem. 
436	Praeter spem evenit: sentio: hoc male habet virum.
437	Potin es mihi verum dicere? 
438	Num illi molestae quippiam hae sunt nuptiae
439	Huiusce propter consuetudinem hospitae?
440	Nihil hercle: aut, si adeo, bidui est aut tridui
441	Haec sollicitudo: nosti: deinde desinet.
442	Etenim ipsus secum recta reputavit via. 
443	Laudo. 
444	Amavit: tum id clam: cavit ne umquam infamiae
445	Ea res sibi esset, ut virum fortem decet:
446	Nunc uxore opus est: animum ad uxorem appulit.
447	Subtristis visus est esse aliquantulum mihi.
448	Nil propter hanc rem: sed est quod succenset tibi.
449	Quidnam est? 
450	Ait nimium parce facere sumptum. 
451	"Vix," inquit, "drachmis est obsonatum decem:
452	Num filio videtur uxorem dare?
453	Quem," inquit, "vocabo ad coenam meorum aequalium
454	Potissimum nunc?" et, quod dicendum hic siet,
455	Tu quoque perparce nimium. Non laudo. 
456	Commovi. 
457	Quidnam hoc rei est? quid hic vult veterator sibi?
458	Nam si hic mali est quicquam, hem illic est huic rei caput. 
459	Ita pol quidem res est ut dixti Lesbia:
460	Fidelem haud ferme mulieri invenias virum.
461	Ab Andria est ancilla haec. 
462	Sed hic Pamphilus—
463	Utinam aut hic surdus aut haec muta facta sit.
464	Nam quod peperisset iussit tolli. 
465	Quid ego audio? Actum est siquidem haec vera praedicat.
466	Bonum ingenium narras adolescentis. 
467	Sed sequere me intro, ne in mora illi sis. 
468	Quod remedium nunc huic malo inveniam? 
469	Adeone est demens? Ex peregrina? Iam scio; ah!
470	Vix tandem sensi stolidus. 
471	Haec primum adfertur iam mihi ab hoc fallacia:
472	Hanc simulant parere quo Chremetem absterreant.
473	"Iuno Lucina fer opem, serva me, obsecro."
474	Hui tam cito? ridiculum: postquam ante ostium
475	Me audivit stare approperat. Non sat commode
476	Divisa sunt temporibus tibi, Dave, haec. 
477	Num immemor es discipuli? 
478	Hicine me si imparatum in veris nuptiis
479	Adortus esset quos mihi ludos redderet?
480	Nunc huius periclo fit, ego in portu navigo. 
481	Adhuc Archylis quae assolent quaeque oportet
482	Signa esse ad salutem omnia huic esse video.
483	Nunc primum fac istaec lavet: post deinde
484	Quod iussi ei dari bibere et quantum imperavi
485	Date: mox ego huc revertar.
486	Per ecastor scitus puer est natus Pamphilo.
487	Deos quaeso ut sit superstes, quandoquidem ipse est ingenio bono,
488	Cumque huic est veritus optimae adulescenti facere iniuriam.
489	Vel hoc quis non credat qui te norit abs te esse ortum? 
490	Non imperabat coram quid opus facto esset puerperae:
491	Sed postquam egressa est illis quae sunt intus clamat de via.
492	O Dave, itan contemnor abs te? aut itane tandem idoneus
493	Tibi videor esse quem tam aperte fallere incipias dolis?
494	Saltem accurate, ut metui videar certe si resciverim.
495	Certe hercle nunc hic se ipsus fallit haud ego. 
496	Interminatus sum ne faceres? num veritus? quid retulit?
497	Credon tibi hoc, nunc peperisse hanc e Pamphilo?
498	Teneo quid erret: et quid agam habeo. 
499	Quid credas? quasi non tibi renunciata sint haec sic fore.
500	Mihin quisquam? 
501	Renunciatum est: nam qui istaec tibi incidit suspicio?
502	Qui? quia te noram. 
503	Certe enim scio. 
504	Ego non te? 
505	Tibi verba censes falso: itaque hercle nihil iam muttire audeo.
506	Hoc ego scio unum neminem peperisse hic. 
507	Sed nihilo setius mox deferent puerum huc ante ostium.
508	Id ego iam nunc tibi renuntio here futurum, ut sis sciens.
509	Ne tu hoc mihi posterius dicas Davi factum consilio aut dolis.
510	Prorsus a me opinionem hanc tuam esse ego amotam volo.
511	Unde id scis? 
512	Qui coniecturam hanc nunc facio. Iam primum haec se e Pamphilo
513	Gravidam dixit esse; inventum est falsum: nunc, postquam videt
514	Nuptias domi apparari, missa est ancilla ilico
515	Obstetricem arcessitum ad eam, et puerum ut afferret simul.
516	Hoc nisi fit puerum ut tu videas, nihil moventur nuptiae.
517	Quid ais? Quom intellexeras
518	Id consili capere, cur non dixti extemplo Pamphilo?
519	Quis igitur eum ab illa abstraxit nisi ego? nam omnes nos quidem
520	Scimus quam misere hanc amarit: nunc sibi uxorem expetit.
521	Postremo id mihi da negoti: tu tamen idem has nuptias
522	Perge facere ita ut facis: et id spero adiuturos deos.
523	Immo abi intro: ibi me opperire, et quod parato opus est para.
524	Non impulit me haec nunc omnino ut crederem:
525	Atque haud scio an quae dixit sint vera omnia:
526	Sed parvi pendo: illud mihi multo maximum est
527	Quod mihi pollicitus est ipse gnatus. Nunc Chremem
528	Conveniam: orabo gnato uxorem: si impetro,
529	Quid alias malim quam hodie has fieri nuptias?
530	Nam gnatus quod pollicitus est haud dubium est mihi
531	Si nolit quin eum merito possim cogere.
532	Atque adeo in ipso tempore eccum ipsum obviam. 
533	Iubeo Chremetem. 
534	Aliquot me adiere ex te auditum qui aiebant hodie filiam
535	Meam nubere tuo gnato: id viso tune an illi insaniant.
536	Ausculta paucis: et quid ego te velim et tu quod quaeris scies.
537	Ausculto: loquere quid velis.
538	Per te deos oro et nostram amicitiam Chreme
539	Quae incepta a parvis cum aetate accrevit simul,
540	Perque unicam gnatam tuam et gnatum meum,
541	Cuius tibi potestas summa servandi datur,
542	Ut me adiuves in hac re, atque ita ut nuptiae
543	Fuerant futurae fiant. 
544	Quasi hoc te orando a me impetrare oporteat.
545	Alium esse censes nunc me atque olim cum dabam?
546	Si in rem est utrique ut fiant, arcessi iube.
547	Sed si ex ea re plus mali est quam commodi
548	Utrique, id oro te in commune ut consulas,
549	Quasi illa tua sit, Pamphilique ego sim pater.
550	Immo ita volo itaque postulo ut fiat Chreme:
551	Neque postulem abs te nisi ipsa res moneat. 
552	Irae sunt inter Glycerium et gnatum. 
553	Ita magnae ut sperem posse avelli. 
554	Profecto sic est. 
555	Amantium irae amoris integratio est.
556	Hem, id te oro ut ante eamus dum tempus datur,
557	Dumque eius libido occlusa est contumeliis,
558	Prius quam harum scelera et lacrimae confictae dolis
559	Reducunt animum aegrotum ad misericordiam:
560	Uxorem demus: spero consuetudine et
561	Coniugio liberali devinctum Chreme
562	Dein facile ex illis sese emersurum malis. 
563	Tibi ita hoc videtur: at ego non posse arbitror
564	Neque illum hanc perpetuo habere, neque me perpeti.
565	Qui scis ergo istuc nisi periclum feceris?
566	At istuc periclum in filia fieri grave est.
567	Nempe incommoditas denique huc omnis redit:
568	Si eveniat quod Di prohibeant, discessio.
569	At si corrigitur, quot commoditates vide:
570	Principio amico filium restitueris;
571	Tibi generum firmum et filiae invenias virum.
572	Quid istic? si ita istuc animum induxti esse utile,
573	Nolo tibi ullum commodum in me claudier.
574	Merito te semper maximi feci Chreme.
575	Sed quid ais? 
576	Ipsus mihi Davus qui intimus est eorum consiliis dixit;
577	Et is mihi suadet nuptias quantum queam ut maturem.
578	Num censes faceret filium nisi sciret eadem haec velle?
579	Tute adeo iam eius verba audies. Heus evocate huc Davum.
580	Atque eccum : video ipsum foras exire. 
581	Ad te ibam. 
582	Cur uxor non accersitur? iam advesperascit. 
583	Ego dudum non nihil veritus sum Dave abs te, ne faceres idem
584	Quod vulgus servorum solet dolis ut me deluderes
585	Propterea quod amat filius. 
586	Idque adeo metuens vos celavi quod nunc dicam. 
587	Nam propemodum habeo iam fidem. 
588	Non fuerant nuptiae futurae. 
589	Simulavi vos ut pertentarem. 
590	Numquam istuc ego quivi intellegere. Vah consilium callidum.
591	Hoc audi: ut hinc te introire iussi opportune hic fit mihi obviam. 
592	Numnam periimus? 
593	Quidnam audio? 
594	Quid dixisti? 
595	Domum modo ibo: ut apparentur dicam: atque huc renuntio.
596	Nunc te oro Dave quoniam solus mihi effecisti has nuptias—
597	Ego vero solus. 
598	Faciam hercle sedulo. 
599	Quiescas. 
600	Ibo ad eum: atque eadem haec tibi quae dixi dicam itidem illi. 
601	Quid causae est quin hinc in pistrinum recta proficiscar via?
602	Nihil est preci loci relictum; iam perturbavi omnia:
603	Herum fefelli; in nuptias conieci herilem filium;
604	Feci hodie ut fierent insperante hoc atque invito Pamphilo. Hem
605	Astutias! quod si quiessem nihil evenisset mali.
606	Sed eccum video ipsum: occidi.
607	Utinam mihi esset aliquid hic quo me nunc praecipitem darem. 
608	Ubi illic est scelus qui me perdidit? 
609	Iure obtigisse; quandoquidem tam iners tam nulli consili
610	Sum. Servon fortunas meas me commisisse futili?
611	Ergo pretium ob stultitiam fero: sed inultum numquam id auferet.
612	Posthac incolumem sat scio fore me nunc si hoc devito malum.
613	Nam quid ego nunc dicam patri? Negabon velle me modo
614	Qui sum pollicitus ducere? Qua fiducia id facere audeam?
615	Nec quid me nunc faciam scio. 
616	Dicam aliquid iam inventurum ut huic malo aliquam producam moram.
617	Ohe. 
618	Miserum impeditum esse? 
619	Nempe ut modo. 
620	Tu rem impeditam et perditam restituas? Hem quo fretus siem,
621	Qui me hodie ex tranquillissima re coniecisti in nuptias.
622	Annon dixi esse hoc futurum? 
623	Sed sine paululum ad me redeam: iam aliquid dispiciam. 
624	Cum non habeo spatium ut de te sumam supplicium ut volo:
625	Namque hoc tempus praecavere mihi me haud te ulcisci sinit. 
626	Hocine est credibile aut memorabile
627	Tanta vecordia innata cuiquam ut siet
628	Ut malis gaudeant atque ex incommodis
629	Alterius sua ut comparent commoda? ah
630	Idne est verum? immo id est genus hominum pessimum in
631	Denegando modo quis pudor paululum adest:
632	Post ubi tempus promissa iam perfici,
633	Tum coacti necessario se aperiunt,
634	Et timent: et tamen res premit denegare:
635	Ibi tum eorum impudentissima oratio est,
636	"Quis tu es? quis mihi es? cur meam tibi? Heus,
637	Proximus sum egomet mihi." Attamen "Ubi fides,"
638	Si roges, nihil pudet; hic ubi opus est
639	Non verentur: illic ubi nihil opus est ibi verentur.
640	Sed quid agam? adeamne ad eum, et cum eo iniuriam hanc expostulem?
641	Ingeram mala multa? Atque aliquis dicat, "Nihil promoveris."
642	Multum: molestus certe ei fuero: atque animo morem gessero.
643	Charine et me et te imprudens, nisi quid Di respiciunt, perdidi. 
644	Itane imprudens? tandem inventa est causa: solvisti fidem.
645	Quid tandem? 
646	Quid istuc est? 
647	Heu me miserum qui tuum animum ex animo spectavi meo.
648	Falsus es. 
649	Nisi me lactasses amantem et falsa spe produceres.
650	Habeas. 
651	Quantasque hic suis consiliis mihi confecit sollicitudines
652	Meus carnufex. 
653	Haud istuc dicas si cognoris vel me vel amorem meum.
654	Scio: cum patre altercasti dudum: et is nunc propterea tibi
655	Succenset: nec te quivit hodie cogere illam ut duceres. 
656	Immo etiam, quo tu minus scis aerumnas meas,
657	Hae nuptiae non apparabantur mihi:
658	Nec postulabat nunc quisquam uxorem dare.
659	Scio: tu coactus tua voluntate es. 
660	Nondum scis. 
661	Cur me enicas? Hoc audi. Numquam destitit
662	Instare ut dicerem me esse ducturum patri;
663	Suadere, orare, usque adeo donec perpulit.
664	Quis homo istuc? 
665	Nisi mihi deos satis scio fuisse iratos qui eis auscultaverim.
666	Factum hoc est Dave? 
667	At tibi Di dignum factis exitium duint.
668	Eho, dic mihi, si omnes hunc coniectum in nuptias
669	Inimici vellent quod nisi hoc consilium darent? 
670	Deceptus sum at non defatigatus. 
671	Hac non successit, alia aggrediemur via.
672	Nisi id putas, quia primo processit parum,
673	Non posse iam ad salutem converti hoc malum.
674	Immo etiam: nam satis credo si advigilaveris
675	Ex unis geminas mihi conficies nuptias.
676	Ego Pamphile hoc tibi pro servitio debeo,
677	Conari manibus pedibus noctesque et dies;
678	Capitis periclum adire, dum prosim tibi:
679	Tuum est si quid praeter spem evenit mihi ignoscere.
680	Parum succedit quod ago: at facio sedulo.
681	Vel melius tute reperi, me missum face.
682	Cupio: restitue in quem me accepisti locum.
683	Faciam. 
684	Nihil ad te. 
685	Iam ubi ubi erit inventum tibi curabo et mecum adductum
686	Tuum Pamphilum: tu modo anime mi noli te macerare.
687	Mysis. 
688	Orare iussit si se ames hera iam ut ad sese venias:
689	Videre ait te cupere. 
690	Sicine me atque illam opera tua nunc miseros sollicitarier?
691	Nam idcirco arcessor, nuptias quod mihi apparari sensit.
692	Quibus quidem quam facile potuerat quiesci si hic quiesset.
693	Age si hic non insanit satis sua sponte instiga. 
694	Ea res est: proptereaque nunc misera in maerore est. 
695	Per omnes tibi adiuro deos numquam eam me deserturum;
696	Non si capiundos mihi sciam esse inimicos omnes homines.
697	Hanc mihi expetivi, contigit: conveniunt mores: valeant
698	Qui inter nos discidium volunt: hanc nisi mors mihi adimet nemo.
699	Resipisco. 
700	Si poterit fieri ut ne pater per me stetisse credat
701	Quo minus hae fierent nuptiae, volo. Sed si id non poterit,
702	Id faciam in proclivi quod est per me stetisse ut credat.
703	Quis videor? 
704	Scio quid conere? 
705	Iam hoc opus est. 
706	Sat habeo. 
707	Ad agendum: ne vacuum esse me nunc ad narrandum credas.
708	Proinde hinc vos amolimini: nam mihi impedimento estis.
709	Ego hanc visam. 
710	Narrationis incipit mihi initium. 
711	Eho tu impudens non satis habes quod tibi dieculam addo
712	Quantum huic promoveo nuptias? 
713	Ut ducam. 
714	Quid veniam? nihil habeo. 
715	Domi ero. 
716	Quapropter? 
717	Nihilne esse proprium cuiquam? Di vestram fidem:
718	Summum bonum esse herae putavi hunc Pamphilum,
719	Amicum, amatorem, virum in quovis loco
720	Paratum: verum ex eo nunc misera quem capit
721	Dolorem! facile hic plus mali est, quam illic boni.
722	Sed Davus exit. Mi homo quid istuc obsecro est?
723	Quo portas puerum? 
724	Mihi ad hanc rem exprompta memoria atque astutia.
725	Quidnam incepturus? 
726	Atque ante nostram ianuam appone. 
727	Humine? 
728	Atque eas substerne. 
729	Quia si forte opus sit ad herum iurandum mihi
730	Non apposuisse ut liquido possim. 
731	Nova nunc religio in te istaec incessit cedo?
732	Move ocius te, ut quid agam porro intelligas.
733	Pro Iupiter. 
734	Repudio quod consilium primum intenderam.
735	Nescio quid narres. 
736	Venire me assimulabo: tu ut subservias
737	Orationi ut quomque opus sit verbis vide.
738	Ego quid agas nihil intelligo: sed si quid est
739	Quod mea opera opus sit vobis, aut tu plus vides,
740	Manebo, ne quod vestrum remorer commodum. 
741	Revertor postquam quae opus fuere ad nuptias
742	Gnatae paravi, ut iubeam arcessi. Sed quid hoc?
743	Puer hercle est. Mulier tune apposuisti hunc? 
744	Non mihi respondes? 
745	Reliquit me homo atque abiit. 
746	Quid turbae est apud forum? quid illic hominum litigant?
747	Tum annona cara est: quid dicam aliud nescio.
748	Cur tu obsecro hic me solam? 
749	Eho Mysis, puer hic unde est? quisve huc attulit?
750	Satin sanus es qui me id rogites? 
751	Qui hic neminem alium videam. 
752	Dictura es quod rogo? 
753	Deliras: non tute ipse? 
754	Unum praeterquam quod te rogo faxis cave.
755	Male dicis? 
756	Mirum vero impudenter mulier si facit
757	Meretrix. 
758	Adeon videmur vobis esse idonei
759	In quibus sic illudatis? 
760	Propera adeo puerum tollere hinc ab ianua:
761	Mane: cave quoquam ex istoc excessis loco.
762	Di te eradicent: ita me miseram territas.
763	Tibi ego dico annon? 
764	Cedo cuium puerum hic apposuisti? dic mihi.
765	Tu nescis? 
766	Vestri. 
767	Eho, annon est? 
768	O facinus animadvertendum. 
769	Quemne ego heri vidi ad vos afferri vesperi? 
770	O hominem audacem. 
771	Suffarcinatam. 
772	Quum in pariundo aliquot affuerunt liberae.
773	Ne illa illum haud novit cuius causa haec incipit.
774	Chremes si positum puerum ante aedes viderit
775	Suam gnatam non dabit? Tanto hercle magis dabit.
776	Non hercle faciet. 
777	Nisi puerum tollis iam ego hunc in mediam viam
778	Provolvam: teque ibidem pervolvam in luto.
779	Tu pol homo non es sobrius. 
780	Alia aliam trudit; iam susurrari audio
781	Civem Atticam esse hanc. 
782	Eam uxorem ducet. 
783	Iocularium in malum insciens paene incidi.
784	Quis hic loquitur? o Chreme, per tempus advenis.
785	Ausculta. 
786	Audivi, inquam, a principio. 
787	Scelera, hanc iam oportet in cruciatum hinc abripi.
788	Hic est ille: non te credas Davum ludere.
789	Me miseram: nihil pol falsi dixi mi senex.
790	Novi rem omnem: est Simo intus? 
791	Sceleste. Si pol Glycerio non omnia haec—
792	Eho inepta nescis quid sit actum? 
793	Hic socer est. Alio pacto haud poterat fieri
794	Ut sciret haec quae voluimus. 
795	Paullum interesse censes ex animo omnia,
796	Ut fert natura, facias an de industria? 
797	In hac habitasse platea dictum est Chrysidem
798	Quae sese inhoneste optavit parere hic divitias
799	Potius quam in patria honeste pauper viveret.
800	Eius morte ea ad me lege redierunt bona.
801	Sed quos perconter video. Salvete. 
802	Quem video? Estne hic Crito sobrinus Chrysidis?
803	Is est. 
804	Itan Chrysis? hem. 
805	Quid vos? quo pacto hic? satin recte? 
806	Ut quimus' aiunt, 'quando ut volumus non licet.
807	Quid Glycerium? iam hic suos parentes repperit?
808	Utinam. 
809	Nam pol si id scissem nunquam huc tetulissem pedem:
810	Semper enim dicta est eius haec atque habita est soror:
811	Quae illius fuerunt possidet: nunc me hospitem
812	Lites sequi quam id mihi sit facile atque utile
813	Aliorum exempla commonent: simul arbitror
814	Iam aliquem esse amicum et defensorem ei; nam fere
815	Grandiuscula iam profecta est illinc. Clamitent
816	Me sycophantam, hereditates persequi,
817	Mendicum: tum ipsam despoliare non licet.
818	O optime hospes pol Crito antiquum obtines.
819	Duc me ad eam, quando huc veni, ut videam. 
820	Sequar hos: nolo me in tempore hoc videat senex. 
821	Satis iam satis Simo spectata erga te amicitia est mea:
822	Satis pericli coepi adire: orandi iam finem face.
823	Dum studeo obsequi tibi paene illusi vitam filiae.
824	Immo enim nunc quum maxime abs te postulo atque oro Chreme
825	Ut beneficium verbis initum dudum nunc re comprobes.
826	Vide quam iniquus sis prae studio. Dum id efficias quod cupis,
827	Neque modum benignitatis neque quid me ores cogitas:
828	Nam si cogites, remittas iam me onerare iniuriis. 
829	Quibus? 
830	In alio occupato amore, abhorrenti ab re uxoria,
831	Filiam darem in seditionem atque in incertas nuptias,
832	Eius labore atque eius dolore gnato ut medicarer tuo.
833	Impetrasti: incepi dum res tetulit: nunc non fert; feras.
834	Illam hinc civem esse aiunt: puer est natus: nos missos face.
835	Per ego te deos oro ut ne illis animum inducas credere
836	Quibus id maxime utile est illum esse quam deterrimum.
837	Nuptiarum gratia haec sunt ficta atque incepta omnia.
838	Ubi ea causa quamobrem haec faciunt erit adempta his desinent.
839	Erras: cum Davo egomet vidi iurgantem ancillam. 
840	Vero vultu; quum ibi me adesse neuter tum praesenserat.
841	Credo; et id facturas Davus dudum praedixit mihi:
842	Et nescio qui tibi sum oblitus hodie ac volui dicere. 
843	Animo nunc iam otioso esse impero—
844	Unde egreditur? 
845	Ego commodiorem hominem, adventum, tempus non vidi. 
846	Quem nam hic laudat? 
847	Herus est: quid agam? 
848	Omnia apparata iam sunt intus. 
849	Ubi voles arcesse. 
850	Etiam tu hoc respondes? quid istic tibi negoti est? 
851	Ita. 
852	Cum tuo gnato una. 
853	Eho, non tu dixti esse inter eos inimicitias, carnufex?
854	Sunt. 
855	Immo vero indignum Chreme iam facinus faxo ex me audias.
856	Nescio quis senex modo venit: ellum confidens, catus.
857	Quum faciem videas videtur esse quantivis preti.
858	Tristis severitas inest in vultu, atque in verbis fides.
859	Quidnam apportas? 
860	Quid ait tandem? 
861	Dromo, Dromo. 
862	Audi, obsecro. 
863	Quem? 
864	Si quicquam invenies me mentitum, occidito. 
865	Ego iam te commotum reddam. 
866	Cura asservandum vinctum: atque audin? quadrupedem constringito.
867	Age nunc iam: ego pol hodie, si vivo, tibi
868	Ostendam herum quid sit pericli fallere,
869	Et illi, patrem. 
870	Pietatem gnati! nonne te miseret mei;
871	Tantum laborem capere ob talem filium?
872	Age Pamphile, exi Pamphile: ecquid te pudet? 
873	Quis me vult? perii: pater est. 
874	Rem potius ipsam dic, ac mitte male loqui.
875	Quasi quicquam in hunc iam gravius dici possiet.
876	Ain tandem? civis Glycerium est? 
877	'Ita praedicant!' O ingentem confidentiam!
878	Num cogitat quid dicat? num facti piget?
879	Num eius color pudoris signum usquam indicat?
880	Adeo impotenti esse animo ut praeter civium
881	Morem atque legem et sui voluntatem patris
882	Tamen hanc habere studeat cum summo probro?
883	Me miserum! 
884	Olim istuc, olim, cum ita animum induxti tuum
885	Quod cuperes aliquo pacto efficiendum tibi,
886	Eodem die istuc verbum vere in te accidit.
887	Sed quid ego? cur me excrucio? cur me macero
888	Cur meam senectutem huius sollicito amentia? an
889	Ut pro huius peccatis ego supplicium sufferam?
890	Immo habeat; valeat; vivat cum illa. 
891	Quid 'mi pater?' quasi tu huius indigeas patris.
892	Domus, uxor, liberi inventi invito patre:
893	Adducti qui illam civem hinc dicant: viceris.
894	Pater licetne pauca? 
895	Tamen Simo audi. 
896	Chreme? 
897	Ego me amare hanc fateor: si id peccare est, fateor id quoque.
898	Tibi pater me dedo: quidvis oneris impone; impera.
899	Vis me uxorem ducere? hanc amittere? ut potero, feram.
900	Hoc modo te obsecro, ut ne credas a me allegatum hunc senem.
901	Sine me expurgem atque illum huc coram adducam. 
902	Aequum postulat: da veniam. 
903	Quidvis cupio dum ne ab hoc me falli comperiar Chreme.
904	Pro peccato magno paulum supplici satis est patri. 
905	Mitte orare: una harum quaevis causa me ut faciam monet;
906	Vel tu, vel quod verum est, vel quod ipsi cupio Glycerio.
907	Andrium ego Critonem video? certe is est. 
908	Quid tu Athenas insolens? 
909	Hic. 
910	Tu negas? 
911	Tune impune haec facias? tune hic homines adolescentulos
912	Imperitos rerum, eductos libere, in fraudem illicis?
913	Sollicitando et pollicitando eorum animos lactas—?
914	Ac meretricios amores nuptiis conglutinas?
915	Perii! metuo ut substet hospes. 
916	Non ita arbitrere: bonus est hic vir. 
917	Itane attemperate venit hodie in ipsis nuptiis,
918	Ut veniret antehac nunquam? est vero huic credendum Chreme?
919	Ni metuam patrem, habeo pro illa re illum quod moneam probe.
920	Sycophanta. 
921	Si mihi pergit quae volt dicere, ea quae non volt audiet.
922	Ego istaec moveo, aut curo? non tu tuum malum aequo animo feres?
923	Nam ego quae dico vera an falsa audieris iam sciri potest.
924	Atticus quidam olim navi fracta apud Andrum eiectus est,
925	Et istaec una parva virgo: tum ille egens forte applicat
926	Primum ad Chrysidis patrem se. 
927	Itane vero obturbat? 
928	Qui eum recepit. Ibi ego audivi ex illo sese esse Atticum.
929	Is ibi mortuus est. 
930	Hem, perii. 
931	Rhamnusium se aiebat esse. 
932	Multi alii in Andro tum audivere. 
933	Quid eam tum? suamne esse aibat? 
934	Certe mea est. 
935	Qui credis? 
936	Is hinc bellum fugiens, meque in Asiam persequens, proficiscitur.
937	Tum illam relinquere hic est veritus; postilla nunc primum audio
938	Quid illo sit factum. 
939	Spe, gaudio, mirando hoc tanto tam repentino bono.
940	Nae istam multimodis tuam inveniri gaudeo. 
941	At mihi unus scrupulus etiam restat qui me male habet. 
942	Cum tua religione odium: nodum in scirpo quaeris. 
943	Nomen non convenit. 
944	Numquid meministi? 
945	Voluptati obstare, cum egomet possim in hac re medicari mihi?
946	Non patiar. Heus Chreme quod quaeris, Pasibula est. 
947	Ex ipsa millies audivi. 
948	Te credo credere. 
949	Iam dudum res reduxit me ipsa in gratiam. 
950	De uxore, ita ut possedi, nihil mutat Chremes. 
951	Nisi quid pater ait aliud. 
952	Decem talenta. 
953	Nam illam me credo haud nosse. 
954	Recte admones. Davo ego istuc dedam iam negoti. 
955	Qui non potest? 
956	Pater non recte vinctus est. 
957	Age fiat. 
958	Proviso quid agat Pamphilus; atque eccum. 
959	Non putare hoc verum: at mihi nunc sic esse hoc verum libet.
960	Ego Deorum vitam propterea sempiternam esse arbitror
961	Quod voluptates eorum propriae sunt; nam mihi immortalitas
962	Parta est, si nulla aegritudo huic gaudio intercesserit.
963	Sed quem ego mihi potissimum optem nunc cui haec narrem dari?
964	Quid illud gaudi est? 
965	Nam hunc scio mea solide solum gavisurum gaudia. 
966	Pamphilus ubinam hic est? 
967	Nescis quid mihi obtigerit. 
968	Et quidem ego. 
969	Prius rescisceres tu quam ego illud quod tibi evenit boni.
970	Mea Glycerium suos parentes repperit. 
971	Pater amicus summus nobis. 
972	Nec mora ulla est quin eam uxorem ducam. 
973	Ea quae vigilans voluit? 
974	Solus est quem diligunt Di. 
975	Colloquar. 
976	Bene factum. 
977	Tuus est nunc Chremes: facturum quae voles scio esse omnia.
978	Memini: atque adeo longum est nos illum expectare dum exeat.
979	Sequere hac me intus ad Glycerium nunc. Tu Dave abi domum:
980	Propere arcesse hinc qui auferant eam. Quid stas? quid cessas? 
981	Ne expectetis dum exeant huc: intus despondebitur;
982	Intus transigetur si quid est quod restet. 
