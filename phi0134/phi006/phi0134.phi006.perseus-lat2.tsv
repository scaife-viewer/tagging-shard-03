1	POSTQUAM Poëta sensit scripturam suam
2	Ab iniquis observari, et adversarios
3	Rapere in peiorem partem quam acturi sumus,
4	Indicio de se ipse erit; vos eritis iudices
5	Laudine an vitio duci id factum oporteat.
6	Synapothnescontes Diphili comoedia est.
7	Eam Commorientes Plautus fecit fabulam.
8	In Graeca adolescens est qui lenoni eripuit
9	Meretricem in prima fabula. Eum Plautus locum
10	Reliquit integrum: eum hic locum sumpsit sibi
11	In Adelphos; verbum de verbo expressum extulit.
12	Eam nos acturi sumus novam: pernoscite
13	Furtumne factum existimetis, an locum
14	Reprehensum qui praeteritus negligentia est.
15	Nam quod isti dicunt malevoli, homines nobiles
16	Eum adiutare, assidueque una scribere;
17	Quod illi maledictum vehemens esse existimant
18	Eam laudem hic ducit maximam, quum illis placet
19	Qui vobis universis et populo placent;
20	Quorum opera in bello, in otio, in negotio,
21	Suo quisque tempore usus est sine superbia.
22	Dehinc ne exspectetis argumentum fabulae:
23	Senes qui primi venient ii partem aperient;
24	In agendo partem ostendent. Facite, aequanimitas
25	Poëtae ad scribendum augeat industriam. 
26	Storax—Non rediit hac nocte a coena Aeschinus,
27	Neque servulorum quisquam qui adversum ierant.
28	Profecto hoc vere dicunt: si absis uspiam,
29	Aut ubi si cesses, evenire ea satius est
30	Quae in te uxor dicit et quae in animo cogitat
31	Irata quam illa quae parentes propitii.
32	Uxor si cesses aut te amare cogitat,
33	Aut tete amari, aut potare, aut animo obsequi;
34	Et tibi bene esse soli quum sibi sit male.
35	Ego quia non rediit filius quae cogito, et
36	Quibus nunc sollicitor rebus! ne aut ille alserit,
37	Aut uspiam ceciderit, aut perfregerit
38	Aliquid. Vah, quemquamne hominem in animum instituere aut
39	Parare quod sit carius quam ipse est sibi?
40	Atqui ex me hic non natus est, sed ex fratre. Is adeo
41	Dissimili studio est iam inde ab adolescentia.
42	Ego hanc clementem vitam urbanam atque otium
43	Secutus sum; et, quod fortunatum isti putant,
44	Uxorem numquam habui. Ille contra haec omnia:
45	Ruri agere vitam; semper parce ac duriter
46	Se habere: uxorem duxit; nati filii
47	Duo: inde ego hunc maiorem adoptavi mihi;
48	Eduxi a parvulo; habui, amavi pro meo;
49	In eo me oblecto; solum id est carum mihi.
50	Ille ut item contra me habeat facio sedulo:
51	Do, praetermitto: non necesse habeo omnia
52	Pro meo iure agere. Postremo alii clanculum
53	Patres quae faciunt, quae fert adolescentia,
54	Ea ne me celet consuefeci filium;
55	Nam qui mentiri aut fallere insuerit patrem, aut
56	Audebit, tanto magis audebit caeteros.
57	Pudore et liberalitate liberos
58	Retinere satius esse credo quam metu.
59	Haec fratri mecum non convenient neque placent.
60	Venit ad me saepe clamitans, "Quid agis, Micio?
61	Cur perdis adolescentem nobis? cur amat?
62	Cur potat? cur tu his rebus sumtum suggeris?
63	Vestitu nimio indulges; nimium ineptus es."
64	Nimium ipse est durus praeter aequumque et bonum:
65	Et errat longe mea quidem sententia
66	Qui imperium credat gravius esse aut stabilius
67	Vi quod fit quam illud quod amicitia adiungitur.
68	Mea sic est ratio, et sic animum induco meum:
69	Malo coactus qui suum officium facit
70	Dum id rescitum iri credit tantisper cavet:
71	Si sperat fore clam rursum ad ingenium redit.
72	Ille quem beneficio adiungas ex animo facit;
73	Studet par referre: praesens absensque idem erit.
74	Hoc patrium est, potius consuefacere filium
75	Sua sponte recte facere quam alieno metu.
76	Hoc pater ac dominus interest: hoc qui nequit,
77	Fateatur nescire imperare liberis.
78	Sed estne hic ipsus de quo agebam? et certe is est.
79	Nescio quid tristem video: credo iam ut solet
80	Iurgabit. Salvum te advenire, Demea,
81	Gaudemus. 
82	Ehem, opportune: te ipsum quaerito.
83	Quid tristis es? 
84	Siet, quid tristis ego sim? 
85	Quid fecit? 
86	Quicquam; nec metuit quemquam; neque legem putat
87	Tenere se ullam: nam illa quae antehac facta sunt
88	Omitto: modo quid designavit! 
89	Fores effregit atque in aedes irruit
90	Alienas: ipsum dominum atque omnem familiam
91	Mulcavit usque ad mortem: eripuit mulierem
92	Quam amabat. Clamant omnes indignissime
93	Factum esse. Hoc advenienti quot mihi, Micio,
94	Dixere! in ore est omni populo. Denique,
95	Si conferendum exemplum est, non fratrem videt
96	Rei dare operam, ruri esse parcum ac sobrium?
97	Nullum huius simile factum. Haec quum illi, Micio,
98	Dico tibi dico: tu illum corrumpi sinis.
99	Homine imperito nunquam quicquam iniustius,
100	Qui nisi quod ipse fecit nihil rectum putat.
101	Quorsum istuc? 
102	Non est flagitium, mihi crede, adolescentulum
103	Scortari neque potare; non est; neque fores
104	Effringere. Haec si neque ego neque tu fecimus,
105	Non siit egestas facere nos. Tu nunc tibi
106	Id laudi ducis quod tum fecisti inopia?
107	Iniurium est; nam si esset unde id fieret,
108	Faceremus: et tu illum tuum, si esses homo,
109	Sineres nunc facere, dum per aetatem licet,
110	Potius quam, ubi te exspectatum eiecisset foras,
111	Alieniore aetate post faceret tamen.
112	Pro Iupiter! tu homo adigis me ad insaniam.
113	Non est flagitium, facere haec adolescentulum? 
114	Ausculta: ne me obtundas de hac re saepius.
115	Tuum filium dedisti adoptandum mihi:
116	Is meus est factus: si quid peccat Demea,
117	Mihi peccat: ego illi maximam partem feram.
118	Obsonat, potat, olet unguenta; de meo.
119	Amat; a me argentum dabitur dum erit commodum:
120	Ubi non erit fortasse excludetur foras.
121	Fores effregit; restituentur: discidit
122	Vestem; resarcietur. Est, Dis gratia,
123	Et unde haec flant, et adhuc non molesta sunt.
124	Postremo aut desine, aut cedo quemvis arbitrum:
125	Te plura in hac re peccare ostendam. 
126	Pater esse disce ab illis qui vere sciunt. 
127	Natura tu illi pater es, consiliis ego.
128	Tun consulis quicquam? 
129	Sicine agis? 
130	Curae est mihi. 
131	Curemus aequam uterque partem: tu alterum,
132	Ego item alterum; nam ambos curare propemodum
133	Reposcere illum est quem dedisti. 
134	Mihi sic videtur. 
135	Profundat, perdat, pereat: nihil ad me attinet.
136	Iam si verbum unum posthac— 
137	Irascere? 
138	Aegre est: alienus non sum: si obsto, hem, desino.
139	Unum vis curem; curo; et est Dis gratia
140	Quum ita ut volo est. Iste tuus ipse sentiet
141	Posterius—nolo in illum gravius dicere.
142	Nec nihil neque omnia haec sunt quae dicit; tamen
143	Nonnihil molesta sunt haec mihi: sed ostendere
144	Me aegre pati illi nolui: nam ita est homo;
145	Quum placo adversor sedulo et deterreo.
146	Tamen vix humane patitur: verum si augeam,
147	Aut etiam adiutor sim eius iracundiae,
148	Insaniam profecto cum illo; etsi Aeschinus
149	Nonnullam in hac re nobis facit iniuriam.
150	Quam hic non amavit meretricem? aut cui non dedit
151	Aliquid? postremo, nuper (credo iam omnium
152	Taedebat) dixit velle uxorem ducere.
153	Sperabam iam defervisse adolescentiam:
154	Gaudebam. Ecce autem de integro. Nisi quicquid est
155	Volo scire, atque hominem convenire si apud forum est. 
156	Obsecro, populares, ferte misero atque innocenti auxilium:
157	Subvenite inopi. 
158	Quid respectas? nihil pericli est: nunquam dum ego adero hic te tanget.
159	Ego istam invitis omnibus—
160	Quamquam est scelestus non committet hodie unquam iterum ut vapulet.
161	Aeschine audi: ne te ignarum fuisse dicas meorum morum;
162	Leno ego sum. 
163	Tu quod te posterius purges hanc iniuriam mihi nolle
164	Factam esse huius non faciam: crede hoc; ego meum ius persequar;
165	Neque tu verbis solves unquam quod mihi re male feceris.
166	Novi ego vestra haec:"Nollem factum;" iusiurandum dabitur te esse
167	Indignum iniuria hac; indignis quum egomet sim acceptus modis.
168	Abi prae strenue ac fores aperi. 
169	I intro iam nunc. 
170	Nimium istoc abisti: hic propter hunc adsiste. Hem, sic volo.
171	Cave nunc iam oculos a meis oculis quoquam demoveas tuos:
172	Ne mora sit si innuerim quin pugnus continuo in mala haereat.
173	Istuc volo ergo ipsum experiri. 
174	O facinus indignum! 
175	Non innueram: verum in istam partem potius peccato tamen.
176	I nunc iam. 
177	Si possiderem ornatus esses ex tuis virtutibus.
178	Quid tibi rei mecum est? 
179	Tetigin tui quicquam? 
180	Qui tibi magis licet meam habere pro qua ego argentum dedi?
181	Responde. 
182	Nam si molestus pergis esse iam intro abripiere atque ibi
183	Usque ad necem operiere loris. 
184	O hominem impurum! hicine libertatem aiunt aequam esse omnibus?
185	Si satis iam debacchatus es leno audi si vis nunc iam.
186	Egon debacchatus sum autem, an tu in me? 
187	Quam rem? quo redeam? 
188	Cupio; aequi modo aliquid. 
189	Leno sum, fateor, pernicies communis adolescentium;
190	Periurus, pestis; tamen tibi a me nulla orta est iniuria.
191	Nam hercle etiam hoc restat. 
192	Minis viginti tu illam emisti; quae res tibi vertat male.
193	Argenti tantum dabitur. 
194	Coges me? 
195	Quae libera est; nam ego liberali illam assero causa manu.
196	Nunc vide utrum vis; argentum accipere, an causam meditari tari tuam?
197	Delibera hoc dum ego redeo leno. 
198	Minime miror qui insanire occipiunt ex iniuria.
199	Domo me eripuit; verberavit; me invito abduxit meam:
200	Homini misero plus quingentos colaphos infregit mihi.
201	Ob malefacta haec tantidem emtam postulat sibi tradier.
202	Verum enim, quando bene promeruit, fiat: suum ius postulat.
203	Age iam cupio, si modo argentum reddat. Sed ego hoc hariolor;
204	Ubi me dixero dare tanti, testes faciet ilico
205	Vendidisse me: de argento somnium: mox; "Cras redi."
206	Id quoque possum ferre si modo reddat; quanquam iniurium est.
207	Verum cogito id quod res est: quando eum quaestum occeperis,
208	Accipienda et mussitanda iniuria adolescentium est.
209	Sed nemo dabit: frustra has egomet mecum rationes puto. 
210	Tace, egomet conveniam iam ipsum: cupide accipiat faxo; atque etiam
211	Bene dicat secum esse actum. Quid istuc, Sannio, est quod te audio
212	Nescio quid concertasse cum hero? 
213	Certationem comparatam quam haec hodie inter nos fuit:
214	Ego vapulando, ille verberando, usque ambo defessi sumus.
215	Tua culpa. 
216	Qui potui melius qui hodie usque os praebui? 
217	Pecuniam in loco negligere maximum interdum est lucrum. 
218	Metuisti; si nunc de tuo iure concessisses paululum, atque
219	Adolescenti esses morigeratus, hominum homo stultissime,
220	Ne non tibi istuc foeneraret? 
221	Nunquam rem facies: abi: nescis inescare homines, Sannio.
222	Credo istuc melius esse: verum ego nunquam adeo astutus fui
223	Quin quicquid possem mallem auferre potius in praesentia.
224	Age; novi tuum animum; quasi iam usquam tibi sint viginti minae,
225	Dum huic obsequare. Praeterea autem te aiunt proficisci Cyprum. 
226	Coëmisse hinc quae illuc veheres multa; navem conductam; hoc, scio,
227	Animus tibi pendet. Ubi illinc, spero, redieris tamen hoc ages.
228	Nusquam pedem. Perii hercle; hac illi spe hoc inceperunt. 
229	Inieci scrupulum homini. 
230	Ut in ipso articulo oppressit. Emtae mulieres
231	Complures; et item hine alia quae porto Cyprum.
232	Nisi eo ad mercatum venio, damnum maximum est.
233	Nunc si hoc omitto actum agam; ubi illinc rediero
234	Nihil est; refrixerit res. "Nunc demum venis?
235	Cur passus? ubi eras?" Ut sit satius perdere
236	Quam aut hic nunc manere tam diu, aut tum persequi.
237	Iamne enumerasti id quod ad te rediturum putes? 
238	Hocine illo dignum est? hocine incipere Aeschinum?
239	Per oppressionem ut hanc mihi eripere postulet?
240	Labascit. Unum hoc habeo: vide si satis placet:
241	Potius quam venias in periculum, Sannio,
242	Servesne an perdas totum, dividuum face:
243	Minas decem conradet alicunde. 
244	Etiam de sorte nunc venio in dubium miser?
245	Pudet nihil: omnes dentes labefecit mihi:
246	Praeterea colaphis tuber est totum caput.
247	Etiam insuper defrudat? nusquam abeo. 
248	Numquid vis quin abeam? 
249	Ut ut haec sunt acta, potius quam lites sequar,
250	Meum mihi reddatur; saltem quanti emta est, Syre.
251	Scio te non usum antehac amicitia mea:
252	Memorem me dices esse et gratum. 
253	Faciam: sed Ctesiphonem video: laetus est
254	De amica. 
255	Abs quivis homine, cum est opus, beneficium accipere gaudeas:
256	Verum enimvero id demum iuvat, si, quem aequum est facere, is bene facit.
257	O frater frater, quid ego nunc te laudem? Satis certo scio;
258	Nunquam ita magnifice quicquam dicam id virtus quin superet tua.
259	Itaque unam hanc rem me habere praeter alios praecipuam arbitror,
260	Fratrem homini nemini esse primarum artium magis principem.
261	O Ctesipho. 
262	Quid est? 
263	Qui omnia sibi post putavit esse prae meo commodo;
264	Maledicta, famam, meum amorem, et peccatum in se transtulit:
265	Nihil pote supra. Quidnam foris crepuit? 
266	Ubi ille est sacrilegus? 
267	Nihil video. 
268	In tuto est omnis res: omitte vero tristitiam tuam.
269	Ego illam hercle vero omitto qui quidem te habeam fratrem. O mi Aeschine,
270	O mi germane; ah, vereor coram in os te laudare amplius,
271	Ne id assentandi magis quam quo habeam gratum facere existimes.
272	Age inepte; quasi nunc non norimus nos inter nos, Ctesipho.
273	Hoc mihi dolet, nos paene sero scisse, et paene in eum locum
274	Redisse ut si omnes cuperent nihil tibi possent auxiliarier.
275	Pudebat. 
276	Rem paene ex patria!—Turpe dictu. Deos quaeso ut istaec prohibeant.
277	Peccavi. 
278	Ego ad forum ibo ut hunc absolvam: tu intro ad illam, Ctesipho.
279	Syre, insta. 
280	Quamvis etiam maneo otiosus hic. 
281	At ut omne reddat. 
282	Heus, heus, Syre. 
283	Quamprimum absolvitote; ne, si magis irritatus siet,
284	Aliqua ad patrem hoc permanet, atque ego tum perpetuo perierim.
285	Non fiet; bono animo es: tu cum illa te intus oblecta interim;
286	Et lectulos iube sterni nobis, et parari caetera.
287	Ego iam transacta re convertam me domum cum obsonio.
288	Ita quaeso: quando hoc bene successit, hilarem hunc sumamus diem. 
289	Obsecro, mea nutrix, quid nunc fiet? 
290	Recte edepol spero. 
291	Iam nunc times, quasi nunquam affueris, nunquam tute pepereris.
292	Miseram me, neminem habeo; solae sumus: Geta autem hic non adest;
293	Nec quem ad obstetricem mittam; nec qui arcessat Aeschinum.
294	Pol is quidem iam hic aderit; nam nunquam unum intermittit diem
295	Quin semper veniat. 
296	E re nata melius fieri haud potuit quam factum est hera;
297	Quando vitium oblatum est; quod ad illum attinet potissimum
298	Talem, tali genere atque animo, natum ex tanta familia.
299	Ita pol est ut dicis: salvus nobis Deos quaeso ut siet. 
300	Nunc illud est quod si omnes omnia sua consilia conferant,
301	Atque huic malo salutem quaerant, auxili nihil afferant,
302	Quod mihique heraeque filiaeque herili est. Vae misero mihi!
303	Tot res repente circumvallant, unde emergi non potest,
304	Vis, egestas, iniustitia, solitudo, infamia.
305	Hocine saeclum? O scelera, O genera sacrilega, O hominem impium!
306	Me miseram! quidnam est quod sic video timidum et properantem Getam?
307	Quem neque fides neque iusiurandum neque illum misericordia
308	Repressit neque reflexit, neque quod partus instabat prope,
309	Cui miserae indigne per vim vitium obtulerat. 
310	Satis quae loquatur. 
311	Me miserum! vix sum compos animi; ita ardeo iracundia.
312	Nihil est quod malim quam illam totam familiam mihi dari obviam,
313	Ut ego iram hanc in eos evomam omnem dum aegritudo haec est recens:
314	Satis mihi id habeam supplici, dum illos ulciscar modo.
315	Seni animam primum extinguerem ipsi qui illud produxit scelus.
316	Tum autem Syrum impulsorem, vah, quibus illum lacerarem modis!
317	Sublimem medium arriperem, et capite pronum in terram statuerem,
318	Ut cerebro dispergat viam.
319	Adolescenti ipsi eriperem oculos; posthaec praecipitem darem;
320	Caeteros ruerem, agerem, raperem, tunderem, et prosternerem.
321	Sed cesso heram hoc malo impertiri propere? 
322	Hem, quisquis es, sine me. 
323	Te expecto: oppido opportune te obtulisti mihi obviam,
324	Hera. 
325	Animam recipe. 
326	Actum est. 
327	Aeschinus—
328	Perii: quare? 
329	Neque id occulte fert: ab lenone ipsus eripuit palam.
330	Satin hoc certum est? 
331	Me miseram! quid credas iam? aut cui credas? Nostrumne Aeschinum;
332	Nostram vitam omnium, in quo nostrae spes omnesque opes sitae
333	Erant; qui sine hac iurabat se unum nunquam victurum diem;
334	Qui se in sui gremio positurum puerum dicebat patris;
335	Ita obsecraturum ut liceret sibi hanc uxorem ducere?
336	Hera, lacrimas mitte, ac potius quod ad hanc rem opus est porro consule;
337	Patiamurne, an narremus cuipiam? 
338	An hoc proferendum tibi videtur usquam esse? 
339	Iam primum illum alieno animo a nobis esse res ipsa indicat.
340	Nunc si hoc palam proferimus ille infitias ibit, sat scio.
341	Tua fama et gnatae vita in dubium veniet. Tum si maxime
342	Fateatur, quum amet aliam, non est utile hanc illi dari:
343	Quapropter quoquo pacto tacito est opus. 
344	Non faciam. 
345	Peiore res loco non potest esse quam in quo nunc sita est.
346	Primum indotata est: tum praeterea quae secunda ei dos erat
347	Periit: pro virgine dari nuptum non potest. Hoc reliquum est:
348	Si infitias ibit, testis mecum est annulus quem amiserat.
349	Postremo, quando ego conscia mihi sum a me culpam esse hanc procul,
350	Neque pretium neque rem ullam intercessisse illa aut me indignam, Geta,
351	Experiar. 
352	Abi, atque Hegioni cognato huius rem omnem narrato ordine;
353	Nam is nostro Simulo fuit summus, et nos coluit maxime.
354	Nam hercle alius nemo respicit nos. 
355	Curre: obstetricem arcesse, ut cum opus sit ne in mora nobis siet. 
356	Disperii! Ctesiphonem audivi filium
357	Una affuisse in raptione cum Aeschino.
358	Id misero restat mihi mali, si illum potest
359	Qui alicui rei est etiam eum ad nequitiam abducere.
360	Ubi ego illum quaeram? credo abductum in ganeum
361	Aliquo: persuasit ille impurus, sat scio.
362	Sed eccum Syrum ire video: hinc scibo iam ubi siet;
363	Atque hercle hic de grege illo est: si me senserit
364	Eum quaeritare, nunquam dicet carnifex.
365	Non ostendam me id velle. 
366	Quo pacto se haberet enarramus ordine:
367	Nihil vidi quicquam laetius. 
368	Hominis stultitiam! 
369	Mihi qui id dedissem consilium egit gratias.
370	Disrumpor. 
371	Dedit praeterea in sumtum dimidium minae:
372	Id distributum sane est ex sententia. 
373	Huic mandes, si quid recte curatum velis.
374	Hem, Demea, haud aspexeram te. Quid agitur?
375	Quid agatur? Vestram nequeo mirari satis
376	Rationem. 
377	Atque absurda. Pisces ceteros purga, Dromo:
378	Congrum istum maximum in aqua sinito ludere
379	Paulisper: ubi ego venero, exossabitur;
380	Prius nolo. 
381	Et clamo saepe. Salsamenta haec, Stephanio,
382	Fac macerentur pulchre. 
383	Utrum studione id sibi habet, an laudi putat
384	Fore si perdiderit gnatum? Vae misero mihi!
385	Videre videor iam diem illum quum hinc egens
386	Profugiet aliquo militatum. 
387	Istuc est sapere, non quod ante pedes modo est
388	Videre, sed etiam illa quae futura sunt
389	Prospicere. 
390	Ellam intus. 
391	Dementia. 
392	Patris et facilitas prava. 
393	Pudet pigetque. 
394	Non quia ades praesens dico hoc, pernimium interest.
395	Tu quantus quantus es nihil nisi sapientia es:
396	Ille somnium. Sineres vero tu illum tuum
397	Facere haec? 
398	Prius olfecissem quam ille quicquam coeperit?
399	Vigilantiam tuam tu mihi narras? 
400	Modo ut nunc est quaeso. 
401	Quid eum? vidistine hodie? 
402	Abigam hunc rus. Iamdudum aliquid ruri agere arbitror.
403	Satin scis ibi esse? 
404	Metui ne haereret hic. 
405	Quid autem? 
406	De psaltria istac. 
407	Nam ut numerabatur forte argentum intervenit
408	Homo de improviso: coepit clamare, " O Aeschine!
409	Haecine flagitia facere te! haec te admittere
410	Indigna genere nostro!" 
411	"Non tu hoc argentum perdis sed vitam tuam."
412	Salvus sit, spero: est similis maiorum suum. 
413	Syre, praeceptorum plenus istorum ille. 
414	Domi habuit unde disceret. 
415	Nihil praetermitto: consuefacio: denique
416	Inspicere tanquam in speculum in vitas omnium
417	Iubeo, atque ex aliis sumere exemplum sibi.
418	"Hoc facito." 
419	"Hoc laudi est." 
420	Probissime. 
421	Nunc mihi auscultandi. Pisces ex sententia
422	Nactus sum: hi mihi ne corrumpantur cautio est:
423	Nam id nobis tam flagitium est quam illa, Demea,
424	Non facere vobis quae modo dixti: et, quod queo,
425	Conservis ad eundem istunc praecipio modum:
426	"(Hoc salsum est; hoc adustum est; hoc lautum est parum,
427	Illud recte: iterum sic memento:" sedulo
428	Moneo quae possum pro mea sapientia.
429	Postremo tanquam in speculum in patinas, Demea,
430	Inspicere iubeo, et moneo quid facto usus siet.
431	Inepta haec esse nos quae facimus sentio:
432	Verum quid facias? ut homo est, ita morem geras.
433	Numquid vis? 
434	Tu rus hinc abis? 
435	Ubi si quid bene praecipias nemo obtemperet?
436	Ego vero hinc abeo, quando is quamobrem huc veneram
437	Rus abiit: illum curo unum: ille ad me attinet.
438	Quando ita vult frater, de istoc ipse viderit.
439	Sed quis illic est procul quem video? estne hic Hegio,
440	Tribulis noster? si satis cerno, is hercle est: vah,
441	Homo amicus nobis iam inde a puero. Di boni!
442	Nae illiusmodi iam nobis magna civium
443	Penuria est: homo antiqua virtute ac fide.
444	Haud cito mali quid ortum ex hoc sit publice.
445	Quam gaudeo ubi etiam huius generis reliquias
446	Restare video! Ah, vivere etiam nunc libet.
447	Opperiar hominem hic, ut salutem et conloquar. 
448	Pro Di immortales, facinus indignum, Geta.
449	Quid narras? 
450	Tam illiberale facinus esse ortum? O Aeschine,
451	Pol haud paternum istuc dedisti. 
452	De psaltria hac audivit: id illi nunc dolet
453	Alieno: pater is nihili pendit. Hei mihi!
454	Utinam hic prope adesset alicubi, atque audiret haec.
455	Nisi facient quae illos aequum est, haud sic auferent. 
456	In te spes omnis, Hegio, nobis sita est.
457	Te solum habemus: tu es patronus, tu parens:
458	Ille tibi moriens nos commendavit senex.
459	Si deseris tu, periimus. 
460	Neque faciam, neque me satis pie posse arbitror.
461	Adibo. Salvere Hegionem plurimum
462	Iubeo. 
463	Quid autem? 
464	Quem fratri adoptandum dedisti, neque boni
465	Neque liberalis functus officium est viri.
466	Quid istuc est? 
467	Atque aequalem? 
468	Vitiavit. 
469	Quod est gravissimum. 
470	Vero amplius; nam hoc quidem ferendum aliquo modo est:
471	Persuasit nox, amor, vinum, adolescentia:
472	Humanum est. Ubi scit factum, ad matrem virginis
473	Venit ipsus ultro lacrimans, orans, obsecrans,
474	Fidem dans, iurans se illam ducturum domum.
475	Ignotum est; tacitum est; creditum est. Virgo ex eo
476	Compressu gravida facta est: mensis hic decimus est.
477	Ille bonus vir nobis psaltriam, si Dis placet,
478	Paravit quicum vivat, illam deserit.
479	Pro certon tu istaec dicis? 
480	In medio est; ipsa virgo; res ipsa: hic Geta
481	Praeterea, ut captus est servorum non malus
482	Neque iners, alit illas: solus omnem familiam
483	Sustentat: hunc abduce, vinci; quaere rem.
484	Immo hercle extorque, nisi ita factum est, Demea.
485	Postremo non negabit: coram ipsum cedo.
486	Pudet: nec quid agam neque quid huic respondeam
487	Scio. 
488	Iuno Lucina, fer opem: serva me, obsecro. 
489	Numnam illa quaeso parturit? 
490	Illaec fidem nunc vestram implorat, Demea:
491	Quod vos vis cogit, id voluntate impetret.
492	Haec primum ut fiant Deos quaeso ut vobis decet:
493	Sin aliter animus vester est, ego, Demea,
494	Summa vi defendam hanc atque illum mortuum.
495	Mihi cognatus erat: una a pueris parvulis
496	Sumus educti; una semper militiae et domi
497	Fuimus; paupertatem una pertulimus gravem.
498	Quapropter nitar, faciam, experiar, denique
499	Animam relinquam potius quam illas deseram.
500	Quid mihi respondes? 
501	Is quod mihi de hac re dederit consilium id sequar.
502	Sed Demea hoc tu facito, cum animo cogites
503	Quam vos facillime agitis, quam estis maxime
504	Potentes, dites, fortunati, nobiles,
505	Tam maxime vos aequo animo aequa noscere
506	Oportet, si vos vultis perhiberi probos.
507	Redito: fient quae fieri aequum est omnia.
508	Decet te facere. Geta duc me intro ad Sostratam.
509	Non me indicente haec fiunt. Utinam hic sit modo
510	Defunctum: verum nimia illaec licentia
511	Profecto evadet in aliquod magnum malum.
512	Ibo ac requiram fratrem, ut in eum haec evomam. 
513	Bono animo fac sis, Sostrata; et istam, quod potes,
514	Fac consolere. Ego Micionem, si apud forum est,
515	Conveniam; atque ut res gesta est narrabo ordine.
516	Si est facturus ut sit officium suum,
517	Faciat: sin aliter de hac re est eius sententia,
518	Respondeat mihi; ut quid agam quamprimum sciam. 
519	Ain patrem hinc abisse rus? 
520	Nunc cum maxime operis aliquid facere credo. 
521	Quod cum salute eius fiat, ita se defatigarit velim,
522	Ut triduo hoc perpetuo prorsum e lecto nequeat surgere.
523	Ita fiat, et istoc si quid potis est rectius. 
524	Misere nimis cupio, ut coepi, perpetuum in laetitia degere:
525	Et illud rus nulla alia causa tam male odi, nisi quia prope est:
526	Quod si abesset longius,
527	Prius nox oppressisset illic quam huc reverti posset iterum.
528	Nunc ubi me illic non videbit iam huc recurret, sat scio.
529	Rogitabit me ubi fuerim; quem ego hodie toto non vidi die.
530	Quid dicam? 
531	Cliens, amicus, hospes, nemo est vobis? 
532	Hisce opera ut data sit. 
533	Interdiu: sed si hic pernocto, causae quid dicam, Syre? 
534	Vah, quam vellem etiam noctu amicis operam mos esset dari.
535	Quin tu otiosus es: ego illius sensum pulchre calleo.
536	Quum fervit maxime tam placidum quam ovem reddo. 
537	Laudarier te audit libenter: facio te apud illum Deum:
538	Virtutes narro. 
539	Quasi puero gaudio. Hem tibi autem. 
540	Pater est? 
541	Si quid rogabit, nusquam tu me: audistin? 
542	Nae ego homo sum infelix: primum fratrem nusquam invenio gentium:
543	Praeterea autem dum illum quaero a villa mercenarium
544	Vidi: is filium negat esse ruri: nec quid agam scio.
545	Syre. 
546	Quid hoc, malum, infelicitatis? nequeo satis decernere;
547	Nisi me credo huic esse natum rei, ferendis miseriis.
548	Primus sentio mala nostra; primus rescisco omnia;
549	Primus porro obnuntio: aegre solus si quid fit fero. 
550	Rideo hunc: primum ait se scire; is solus nescit omnia.
551	Nunc redeo: si forte frater redierit viso. 
552	Obsecro vide ne ille huc prorsus se irruat. 
553	Ego cavebo. 
554	Nam me iam in cellam aliquam cum illa concludam: id tutissimum est.
555	Age, tamen ego hunc amovebo. 
556	Non hercle hic quidem durare quisquam, si sic fit, potest.
557	Scire equidem volo quot mihi sint domini: quae haec est miseria?
558	Quid ille gannit? quid vult? quid ais bone vir? est frater domi?
559	Quid, malum, "Bone vir," mihi narras? Equidem perii. 
560	Rogitas? Ctesipho me pugnis miserum et istam psaltriam
561	Usque occidit. 
562	Quamobrem? 
563	Produxe aibas? 
564	Nihil pepercit. Non puduisse verberare hominem senem,
565	Quem ego modo puerum tantillum in manibus gestavi meis?
566	Laudo, Ctesipho; patrissas: abi, virum te iudico.
567	Laudas? Nae ille continebit posthac si sapiet manus.
568	Fortiter. 
569	Qui referire non audebam, vicit: hui, perfortiter!
570	Non potuit melius: idem quod ego sensit te esse huic rei caput.
571	Sed estne frater intus? 
572	Scio ubi sit; verum hodie nunquam monstrabo. 
573	Diminuetur tibi quidem iam cerebrum. 
574	Illius hominis; sed locum novi ubi sit. 
575	Nostin porticum apud macellum hanc deorsum? 
576	Praeterito hac recta platea sursum: ubi eo veneris,
577	Clivus deorsum versus est: hac te praecipitato: postea
578	Est ad hanc manum sacellum; ibi angiportum propter est.
579	Quonam? 
580	Id quidem angiportum non est pervium. 
581	Censen hominem me esse? erravi. In porticum rursum redi:
582	Sane hac multo propius ibis, et minor est erratio.
583	Scin Cratini huius ditis aedes? 
584	Ad sinistram hac recta platea: ubi ad Dianae veneris
585	Ito ad dextram: priusquam ad portam venias apud ipsum lacum
586	Est pistrilla et exadversum fabrica: ibi est. 
587	Lectulos in sole ilignis pedibus faciendos dedit.
588	Ubi potetis vos? Bene sane. Sed cesso ad eum pergere?
589	I sane. Ego te exercebo hodie ut dignus es, silicernium.
590	Aeschinus odiose cessat: prandium corrumpitur.
591	Ctesipho autem in amore est totus. Ego iam prospiciam mihi:
592	Nam iam adibo, atque unumquicquid quod quidem erit bellissimum
593	Carpam; et cyathos sorbilans paulatim hunc producam diem. 
594	Ego in hac re nihil reperio quamobrem lauder tantopere, Hegio:
595	Meum officium facio; quod peccatum a nobis ortum est corrigo:
596	Nisi si me in illo credidisti esse hominum numero qui ita putant,
597	Sibi fieri iniuriam ultro si quam fecere ipsi expostules,
598	Et ultro accusant: id quia non est a me factum agis gratias?
599	Ah, minime: nunquam te aliter atque es in animum induxi meum.
600	Sed quaeso ut una mecum ad matrem virginis eas, Micio,
601	Atque istaec eadem quae mihi dixti tute dicas mulieri;
602	Suspicionem hanc propter fratrem eius esse et illam psaltriam. 
603	Si ita aequum censes, aut si ita opus est facto, camus. 
604	Nam et illi animum iam relevabis, quae dolore ac miseria
605	Tabescit; et tuo officio fueris functus: sed si aliter putas,
606	Egomet narrabo quae mihi dixti. 
607	Omnes quibus res sunt minus secundae magis sunt nescio quomodo
608	Suspiciosi; ad contumeliam omnia accipiunt magis;
609	Propter suam impotentiam se semper credunt negligi;
610	Quapropter te ipsum purgare ipsis coram placabilius est.
611	Et recte et verum dicis. 
612	Discrucior animi:
613	Hocine de improviso mali mihi obiici
614	Tantum, ut neque quid de me faciam neque quid agam certum siet!
615	Membra metu debilia sunt; animus timore
616	Obstipuit: pectore consistere nil consili
617	Quit. Vah! quomodo me ex hac expediam turba? Tanta nunc
618	Suspicio de me incidit;
619	Neque ea immerito: Sostrata credit mihi me psaltriam hanc emisse.
620	Id anus mihi indicium fecit.
621	Nam ut hinc forte ea ad obstetricem erat missa, ubi eam vidi ilico
622	Accedo, rogito Pamphila quid agat, iam partus adsiet;
623	Eone obstetricem arcessat. Illa exclamat, "Abi, abi iam, Aeschine.
624	Satis diu dedisti verba; sat adhuc tua nos frustrata est fides."
625	"Hem, quid istuc obsecro," inquam, "est?" "Valeas; habeas illam quae placet."
626	Sensi ilico id illas suspicari: sed me reprehendi tamen
627	Ne quid de fratre garrulae illi dicerem, ac fieret palam.
628	Nunc quid faciam? Dicam fratris esse? Id quidem minime est opus
629	Usquam efferri. Ac mitto: fieri potis est ut ne qua exeat.
630	Ipsum id metuo ut credant; tot concurrunt verisimilia.
631	Egomet rapui; ipse egomet solvi argentum; ad me abducta est domum.
632	Haec adeo mea culpa fateor fieri. Non me hanc rem patri
633	Ut ut erat gesta indicasse? Exorassem ut eam ducerem.
634	Cessatum usque adhuc est: nunc porro, Aeschine, expergiscere!
635	Nunc hoc primum est: ad illas ibo ut purgem me; accedam ad fores.
636	Perii! horresco semper ubi pultare hasce occipio miser.
637	Heus, heus: Aeschinus ego sum: aperite aliquis actutum ostium.
638	Prodit nescio quis: concedam huc. 
639	Ita uti dixi, Sostrata,
640	Facite: ego Aeschinum conveniam, ut quomodo acta haec sint sciat.
641	Sed quis ostium hoc pultavit? 
642	Quid huic hic negoti est? 
643	Tacet. Cur non ludo hunc aliquantisper? Melius est,
644	Quandoquidem hoc nunquam mihi ipse voluit credere.
645	Nihil mihi respondes? 
646	Ita? nam mirabar quid hic negoti esset tibi.
647	Erubuit: salva res est. 
648	Tibi vero quid istic est rei? 
649	Amicus quidam me a foro abduxit modo
650	Huc advocatum sibi. 
651	Habitant hic quaedam mulieres pauperculae,
652	Ut opinor; has non nosse te et certo scio;
653	Neque enim diu huc commigrarunt. 
654	Virgo est cum matre. 
655	Hic meus amicus illi genere est proximus:
656	Huic leges cogunt nubere hanc. 
657	Nihil: recte: perge. 
658	Nam habitat Mileti. 
659	Sic est. 
660	Quid ipsae? quid aiunt? 
661	Commenta mater est esse ex alio viro
662	Nescio quo puerum natum; neque eum nominat;
663	Priorem esse illum; non oportere huic dari.
664	Eho, nonne haec iusta tibi videntur postea?
665	Non. 
666	Quid illam ni abducat? 
667	Immisericorditerque; atque etiam, si est, pater,
668	Dicendum magis aperte, illiberaliter.
669	Quamobrem? 
670	Fore animi misero quicum illa consuevit prius,
671	Qui infelix haud scio an illam misere nunc amat,
672	Quum hanc sibi videbit praesens praesenti eripi,
673	Abduci ab oculis? Facinus indignum, pater.
674	Qua ratione istuc? quis despondit? quis dedit?
675	Cui, quando nupsit? auctor his rebus quis est?
676	Cur duxit alienam? 
677	Domi virginem tam grandem, dum cognatus hinc
678	Illinc veniret exspectantem? Haec, mi pater,
679	Te dicere aequum fuit, et id defendere.
680	Ridiculum: adversumne illum causam dicerem
681	Cui veneram advocatus? sed, quid ista, Aeschine,
682	Nostra? aut quid nobis cum illis? abeamus. Quid est?
683	Quid lacrimas? 
684	Et scio; nam te amo; quo magis quae agis curae sunt mihi.
685	Ita velim me promerentem ames dum vivas mi pater,
686	Ut me hoc delictum admisisse in me id mihi vehementer dolet,
687	Et me tui pudet. 
688	Liberale: sed vereor ne indiligens nimium sies.
689	In qua civitate tandem te arbitrare vivere?
690	Virginem vitiasti quam te ius non fuerat tangere.
691	Iam id peccatum primum magnum; magnum, at humanum tamen.
692	Fecere alii saepe item boni: at postquam id evenit, cedo
693	Numquid circumspexti? aut numquid tute prospexti tibi,
694	Quid fieret, qua fieret? si te ipsum mihi puduit dicere,
695	Qua resciscerem? Haec dum dubitas menses abierunt decem.
696	Prodidisti et te, et illam miseram, et gnatum, quod quidem in te fuit.
697	Quid? credebas dormienti haec tibi confecturos Deos,
698	Et illam sine tua opera in cubiculum iri deductum domum?
699	Nolim ceterarum rerum te socordem eodem modo.
700	Bono animo es: duces uxorem hanc. 
701	Obsecro, non ludis tu nunc me? 
702	Nisi quia tam misere hoc esse cupio verum eo vereor magis.
703	Abi domum, ac Deos comprecare ut uxorem arcessas: abi. 
704	Quid? iam uxorem? 
705	Omnes oderint ni magis te quam oculos nunc amo meos.
706	Quid? quam illam? 
707	Abiit; periit; navem adscendit. Sed cur cessas? 
708	Tu potius Deos comprecare; nam tibi eos certo scio,
709	Quo vir melior multo es quam ego, obtemperaturos magis.
710	Ego eo intro ut quae opus sunt parentur: tu fac ut dixi, si sapis.
711	Quid hoc est negoti! Hoc est patrem esse? aut hoc est filium esse?
712	Si frater aut sodalis esset, qui magis morem gereret?
713	Hic non amandus? hicine non gestandus in sinu est? hem!
714	Itaque adeo magnam mili iniecit sua commoditate curam
715	Ne forte imprudens faciam quod nolit: sciens cavebo.
716	Sed cesso ire intro ne morae meis nuptiis egomet siem? 
717	Defessus sum ambulando. Ut, Syre, te cum tua
718	Monstratione magnus perdat Iupiter!
719	Perreptavi usque omne oppidum: ad portam, ad lacum:
720	Quo non? neque illic fabrica ulla erat, neque fratrem homo
721	Vidisse se aibat quisquam: nunc vero domi
722	Certum obsidere est usque donec redierit. 
723	Ibo, illis dicam nullam esse in nobis moram.
724	Sed eccum ipsum: te iamdudum quaero, Micio.
725	Quidnam? 
726	Boni illius adolescentis. 
727	Capitalia. 
728	O stulte, tu de psaltria me somnias
729	Agere: hoc peccatum in virginem est civem. 
730	Oho, scis et patere? 
731	Non clamas? non insanis? 
732	Puer natus est. 
733	Audivi. 
734	Quid nunc futurum est? 
735	Illinc huc transferetur virgo. 
736	Istocine pacto oportet? 
737	Quid facias? Si non ipsa re istuc tibi dolet,
738	Simulare certe est hominis. 
739	Despondi; res composita est; fiunt nuptiae:
740	Demsi metum omnem: haec magis sunt hominis. 
741	Placet tibi factum, Micio? 
742	Mutare: nunc, quum non queo, aequo animo fero.
743	Ita vita est hominum quasi quum ludas tesseris:
744	Si illud quod maxime opus est iactu non cadit,
745	Illud quod cecidit forte id arte ut corrigas.
746	Corrector! Nempe tua arte viginti minae
747	Pro psaltria periere; quae, quantum potest,
748	Aliquo abiicienda est, si non pretio at gratiis.
749	Neque est, neque illam sane studeo vendere.
750	Quid igitur facies? 
751	Meretrix et materfamilias una in domo?
752	Cur non? 
753	Ita me Di ament, ut video ego tuam ineptiam,
754	Facturum credo ut habeas quicum cantites.
755	Cur non? 
756	Tu inter eas restim ductans saltabis. 
757	Probe? 
758	Non te haec pudent? 
759	Tuam istanc iracundiam; atque ita uti decet
760	Hilarum ac libentem fac te gnati in nuptiis.
761	Ego hos conveniam: post huc redeo. 
762	Hancine vitam? hoscine mores? hanc dementiam?
763	Uxor sine dote veniet; intus psaltria est:
764	Domus sumtuosa; adolescens luxu perditus;
765	Senex delirans. Ipsa si cupiat Salus
766	Servare prorsus non potest hanc familiam. 
767	Edepol, Syrisce, te curasti molliter,
768	Lauteque munus administrasti tuum.
769	Abi. Sed postquam intus sum omnium rerum satur,
770	Prodeambulare huc libitum est. 
771	Exemplum disciplinae. 
772	Senex noster. Quid fit? quid tu es tristis? 
773	Ohe, iam tu verba fundis hic, sapientia?
774	Tu si meus esses—
775	Ac tuam rem constabilisses. 
776	Curarem ut esses. 
777	In ipsa turba, atque in peccato maximo,
778	Quod vix sedatum satis est, potasti scelus,
779	Quasi re bene gesta. 
780	Heus, Syre; rogat te Ctesipho ut redeas. 
781	Quid Ctesiphonem hic narrat? 
782	Est Ctesipho intus? 
783	Est alius quidam, parasitaster parvulus:
784	Nostin? 
785	Noli inquam. 
786	An tibi iam mavis cerebrum dispergi hic? 
787	Edepol comissatorem haud sane commodum,
788	Praesertim Ctesiphoni. Quid ego nunc agam
789	Nisi, dum hae silescunt turbae, interea in angulum
790	Aliquo abeam, atque edormiscam hoc villi? Sic agam. 
791	Parata a nobis sunt, ut dixi, Sostrata,
792	Ubi vis. Quisnam a me pepulit tam graviter fores?
793	Hei mihi, quid faciam? quid agam? quid clamem aut querar?
794	O coelum, O terra, O maria Neptuni! 
795	Rescivit omnem rem; id nunc clamat scilicet:
796	Paratae lites; succurrendum est. 
797	Communis corruptela nostrum liberum.
798	Tandem reprime iracundiam, atque ad te redi.
799	Repressi, redii: mitto maledicta omnia:
800	Rem ipsam putemus: dictum hoc inter nos fuit,
801	Ex te adeo est ortum, ne tu curares meum,
802	Neve ego tuum? responde. 
803	Cur nunc apud te potat? cur recipis meum?
804	Cur emis amicam Micio? Numqui minus
805	Mihi idem ius aequum est esse quod mecum est tibi?
806	Quando ego tuum non euro, ne cura meum.
807	Non aequum dicis; non; nam vetus verbum hoc quidem est;
808	Communia esse amicorum inter se omnia.
809	Facete! nunc demum istaec nata oratio est.
810	Ausculta paucis, nisi molestum est, Demea.
811	Principio, si id te mordet, sumtum filii
812	Quem faciunt, quaeso facito haec tecum cogites:
813	Tu illos duos olim pro re tollebas tua,
814	Quod satis putabas tua bona ambobus fore,
815	Et me tum uxorem credidisti, scilicet,
816	Ducturum: eandem illam rationem antiquam obtine:
817	Conserva, quaere, parce: fac quam plurimum
818	Illis relinquas: gloriam tu istam obtine.
819	Mea, quae praeter spem evenere, utantur sine.
820	De summa nihil decedet: quod hinc accesserit,
821	Id de lucro putato esse omne. Haec si voles
822	In animo vere cogitare, Demea,
823	Et mihi, et tibi, et illis demseris molestiam.
824	Mitto rem: consuetudinem ipsorum. 
825	Scio: istuc ibam. Multa in homine, Demea,
826	Signa insunt ex quibus coniectura facile fit,
827	Duo quum idem faciunt, saepe ut possis dicere,
828	Hoc licet impune facere huic, illi non licet;
829	Non quod dissimilis res sit, sed quod is qui facit:
830	Quae ego illis inesse video, ut confidam fore
831	Ita ut volumus: video sapere, intelligere, in loco
832	Vereri, inter se amare: scires liberum
833	Ingenium atque animum; quovis illos tu die
834	Reducas. At enim metuas ne ab re sint tamen
835	Omissiores paullo. O noster Demea,
836	Ad omnia alia aetate sapimus rectius:
837	Solum unum hoc vitium senectus affert hominibus;
838	Attentiores sumus ad rem omnes quam sat est:
839	Quod illos sat aetas acuet. 
840	Bonae tuae istae nos rationes, Micio,
841	Et tuus iste animus aequus, subvertant. 
842	Non fiet: mitte iam istaec: da te hodie mihi:
843	Exporge frontem. 
844	Faciendum est: caeterum rus eras cum filio
845	Cum primo lucu ibo hinc . 
846	Hodie modo hilarum fac te. 
847	Una illuc mecum hinc abstraham. 
848	Eo pacto prorsum illic alligaris filium:
849	Modo facito ut illam serves. 
850	Atque illi favillae plena, funi, ac pollinis,
851	Coquendo sit faxo, et molendo: praeter haec
852	Meridie ipso faciam ut stipulam colligat:
853	Tam excoctam reddam atque atram quam carbo est. 
854	Nunc mihi videre sapere; atque equidem filium
855	Tum etiam si nolit cogam ut cum illa una cubet.
856	Derides? fortunatus qui istoc animo sies.
857	Ego sentio—
858	I ergo intro, et cui rei est ei rei hunc sumamus diem. 
859	Nunquam ita quisquam bene subducta ratione ad vitam fuit
860	Quin res, aetas, usus semper aliquid apportet novi,
861	Aliquid moneat; ut illa quae te scire credas nescias,
862	Et quae tibi putaris prima in experiendo repudies:
863	Quod nunc mihi evenit; nam ego vitam duram quam vixi usque adhuc
864	Prope iam excurso spatio mitto. Id quamobrem? Re ipsa repperi
865	Facilitate nihil esse homini melius neque clementia.
866	Id esse verum ex me atque ex fratre cuivis facile est noscere.
867	Ille suam semper egit vitam in otio, in conviviis,
868	Clemens, placidus, nulli laedere os, arridere omnibus:
869	Sibi vixit; sibi sumtum fecit: omnes bene dicunt, amant.
870	Ego ille agrestis, saevus, tristis, parcus, truculentus, tenax,
871	Duxi uxorem: quam ibi miseriam vidi! Nati filii,
872	Alia cura. Porro autem illis dum studeo ut quam plurimum
873	Facerem, contrivi in quaerendo vitam atque aetatem meam.
874	Nunc exacta aetate hoc fructi pro labore ab his fero,
875	Odium. Ille alter sine labore patria potitur commoda:
876	Illum amant, me fugitant: illi credunt consilia omnia;
877	Illum diligunt; apud illum sunt ambo: ego desertus sum.
878	Illum ut vivat optant; meam autem mortem exspectant. Scilicet
879	Ita eos meo labore eductos maximo hic fecit suos
880	Paulo sumptu: miseriam omnem ego capio; hic potitur gaudia.
881	Age, age, nunc iam experiamur porro contra quid ego possiem
882	Blande dicere, aut benigne facere, quando eo provocat.
883	Ego quoque a meis me amari et magni pendi postulo:
884	Si id fit dando atque obsequendo, non posteriores feram.
885	Deerit. Id mea minime refert qui sum natu maximus. 
886	Heus, Demea, rogat frater ne abeas longius.
887	Quis homo? O Syre noster salve: quid fit? quid agitur?
888	Recte. 
889	Praeter naturam: "O noster! quid fit? quid agitur?"
890	Servum haud illiberalem praebes te; et tibi
891	Libens bene faxim. 
892	Hoc verum est; et ipsa re experiere propediem. 
893	Hera, ego huc ad hos provisam quam mox virginem
894	Arcessant: sed eccum Demeam. Salvus sies.
895	O, qui vocare? 
896	Preti te esse hodie animo iudicavi meo:
897	Nam is mihi profecto est servus spectatus satis
898	Cui dominus curae est, ita uti tibi sensi, Geta:
899	Et tibi ob eam rem, si quid usus venerit,
900	Libens bene faxim. Meditor esse affabilis;
901	Et bene procedit. 
902	Paulatim plebem primulum facio meam. 
903	Occidunt me quidem dum nimis sanctas nuptias
904	Student facere: in apparando consumunt diem.
905	Quid agitur, Aeschine? 
906	Tuus hercle vero et animo et natura pater,
907	Qui te amat plus quam hosce oculos: sed cur non domum
908	Uxorem arcessis? 
909	Tibicina, et Hymenaeum qui cantent. 
910	Vin tu huic seni auscultare? 
911	Hymenaeum, turbas, lampadas, tibicinas;
912	Atque hanc in horto maceriam iube dirui,
913	Quantum potest; hac transfer; unam fac domum;
914	Traduce et matrem et familiam omnem ad nos. 
915	Pater lepidissime. 
916	Fratri aedes fient perviae: turbam domum
917	Adducet; sumtum admittet; multa. Quid mea?
918	Ego lepidus ineo gratiam. Iube nunc iam
919	Dinumeret illi Babylo viginti minas.
920	Syre, cessas ire ac facere? 
921	Tu illas abi et traduce. 
922	Bene faciant quum te video nostrae familiae
923	Tam ex animo factum velle. 
924	Quid ais tu? 
925	Quam illam puerperam nunc duci huc per viam
926	Aegrotam. 
927	Sic soleo: sed eccum Micio egreditur foras. 
928	Iubet frater? ubi is est? Tun iubes hoc, Demea?
929	Ego vero iubeo et in hac re et aliis omnibus
930	Quam maxime unam facere nos hanc familiam,
931	Colere, adiuvare, adiungere. 
932	Haud aliter censeo. 
933	Primum huius uxoris est mater. 
934	Proba et modesta. 
935	Scio. 
936	Nec qui eam respiciat quisquam est: sola est. 
937	Hanc te aequum est ducere; et te operam ut fiat dare.
938	Me ducere autem? 
939	Hic faciat. 
940	Fieri aliter non potest. 
941	Insanis: aufer. 
942	Novus maritus anno demum quinto et sexagesimo
943	Fiam, atque anum decrepitam ducam? Idne estis auctores mihi?
944	Fac: promisi ego illis. 
945	Age; quid si quid te maius oret? 
946	Da veniam. 
947	Non, nisi te exorem. 
948	Etsi hoc mihi pravum, ineptum, absurdum, atque alienum a vita mea
949	Videtur, si vos tantopere istuc vultis, fiat. 
950	Merito te amo. Verum—
951	Quid nunc quod restat? Hegio his est cognatus proximus,
952	Affinis nobis, pauper: bene nos aliquid facere illi decet.
953	Quid facere? 
954	Huic demus qui fruatur. 
955	Faciendum est: pro patre huic est; bonus est; noster est; recte datur.
956	Postremo nunc meum illud verbum facio quod tu, Micio,
957	Bene et sapienter dixti dudum: "Vitium commune omnium est,
958	Quod nimium ad rem in senecta attenti sumus." Hanc maculam nos decet
959	Effugere: dictum est vere, et re ipsa fieri oportet Micio .
960	Quid istic? dabitur quandoquidem hic vult. 
961	Nunc tu mihi es germanus pariter corpore et animo. 
962	Suo sibi gladio hunc iugulo. 
963	Factum est quod iussisti, Demea.
964	Frugi homo es. Ego edepol hodie mea quidem sententia
965	Iudico Syrum fieri esse aequum liberum. 
966	Quodnam ob factum? 
967	Ego istos vobis usque a pueris curavi ambos sedulo;
968	Docui, monui, bene praecepi semper quae potui omnia.
969	Res apparet. Et quidem porro haec; obsonare cuni fide,
970	Scortum adducere, apparare de die convivium;
971	Non mediocris hominis haec sunt officia. 
972	Postremo, hodie in psaltria hac emenda hic adiutor fuit,
973	Hic curavit: prodesse aequum est: alii meliores erunt:
974	Denique hic vult fieri. 
975	Tu vis, Syre, eho accede huc ad me: liber esto. 
976	Omnibus gratiam habeo, et seorsum tibi praeterea, Demea.
977	Gaudeo. 
978	Phrygiam ut uxorem meam una mecum videam liberam.
979	Optimam quidem mulierem. 
980	Hodie primam mammam dedit haec. 
981	Si quidem primam dedit, haud dubium quin emitti aequum siet.
982	Ob eam rem? 
983	Di tibi, Demea, omnes semper omnia optata offerant.
984	Syre, processisti hodie pulchre. 
985	Tu tuum officium facies, atque huic aliquid paulum prae manu
986	Dederis unde utatur; reddet tibi cito. 
987	Frugi homo est. 
988	Faciet. 
989	Quid istuc? quae res tam repente mores mutavit tuos?
990	Quod prolubium? quae istaec subita est largitas? 
991	Ut id ostenderem quod te isti facilem et festivum putant,
992	Id non fieri ex vera vita, neque adeo ex aequo et bono:
993	Sed ex assentando, indulgendo, et largiendo, Micio.
994	Nunc adeo si ob eam rem vobis vita mea invisa est, Aeschine,
995	Quia non iusta iniusta prorsus omnia omnino obsequor,
996	Missa facio: effundite, emite, facite, quod vobis libet:
997	Sed si id vultis potius, quae vos propter adolescentiam
998	Minus videtis, magis impense cupitis, consulitis parum,
999	Haec reprehendere et corrigere me, et obsecundare in loco;
1000	Ecce me qui id faciam vobis. 
1001	Plus scis quid facto opus est. Sed de fratre quid fiet? 
1002	Habeat; in istac finem faciat. 
