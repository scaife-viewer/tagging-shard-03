1	POSTQUAM poeta vetus poetam non potest
2	Retrahere ab studio, et transdere hominem in otium,
3	Maledictis deterrere ne scribat parat;
4	Qui ita dictitat, quas antehae fecit fabulas
5	Tenui esse oratione et scriptura levi;
6	Quia nusquam insanum scripsit adolescentulum
7	Cervam videre fugere, et sectari canes,
8	Et eam plorare, orare ut subveniat sibi.
9	Quod si intelligeret, olim quum stetit nova,
10	Actoris opera magis stetisse quam sua,
11	Minus multo audacter quam nunc laedit laederet.
12	Nunc si quis est qui hoc dicat, aut sic cogitet;
13	Vetus si poeta non lacessisset prior,
14	Nullum invenire prologum potuisset novus
15	Quem diceret, nisi haberet cui malediceret;
16	Is sibi responsum hoc habeat; in medio omnibus
17	Palmam esse positam qui artem tractant musicam.
18	Ille ad famem hunc ab studio studuit reicere:
19	Hic respondere voluit, non lacessere.
20	Benedictis si certasset, audisset bene.
21	Quod ab ipso allatum est, sibi esse id rellatum putet.
22	De illo iam finem faciam dicendi mihi,
23	Peccandi quum ipse de se finem non facit:
24	Nunc quid velim animum attendite. Apporto novam
25	Epidicazomenon qnam vocant comoediam
26	Graeci, Latini Phormionem nominant;
27	Quia, primas partes qui aget, is erit Phormio
28	Parasitus, per quem res agetur maxime,
29	Voluntas vestra si ad poetam accesserit.
30	Date operam: adeste aequo animo per silentiumr;
31	Ne simili utamur fortuna atque usi sumus
32	Quum per tumultum noster grex motus loco est;
33	Quem actoris virtus nobis restituit locum,
34	Bonitasque vestra adiutans atque aequanimitas. 
35	Amicus summus meus et popularis Geta
36	Heri ad me venit. Erat ei de ratiuncula
37	Iampridem apud me reliquum pauxillulum
38	Nummorum; id ut conficerem. Confeci: affero.
39	Nam herilem filium eius duxisse audio
40	Uxorem: ei, credo, munus hoc corraditur.
41	Quam inique comparatum est hi qui minus habent
42	Ut semiper aliquid addant divitioribus.
43	Quod ille unciatim vix de demenso suo,
44	Suum defrudans genium, comparsit miser,
45	Id illa universum abripiet, haud existimans
46	Quanto labore partum. Porro autem Geta
47	Ferietur alio munere, ubi hera pepererit;
48	Porro autem alio, ubi erit puero natalis dies;
49	Ubi initiabunt. Omne hoc mater auferet:
50	Puer causa erit mittendi. Sed videon Getam? 
51	Si quis me quaeret rufus— 
52	At ego obviam conabar tibi, Dave. 
53	Lectum est: conveniet numerus quantum debui.
54	Amo te, et non neglexisse habeo gratiam.
55	Praesertim ut nunc sunt mores. Adeo res redit;
56	Si quis quid reddit, magna habenda est gratia.
57	Sed quid tu es tristis? 
58	Quanto in periclo simus? 
59	Modo ut tacere possis. 
60	Cuius tu fidem in pecunia perspexeris,
61	Verere verba ei credere? ubi quid mihi lucri est
62	Te fallere? 
63	Senis nostri, Dave, fratrem maiorem Chremem
64	Nostine? 
65	Tamquam te. 
66	Iter illi in Lelmnum ut esset, nostro in Ciliciam
67	Ad hospitem antiquum: is senem per epistolas
68	Pellexit, modo non montes auri pollicens.
69	Cui tanta erat res, et supererat? 
70	Sic est ingeniun. 
71	Abeuntes ambo hic tum senes, me filiis
72	Relinquunt quasi magistrum. 
73	Cepisti duram. 
74	Memini relinqui me Deo irato meo.
75	Coepi adversari primo. Quid verbis opus est?
76	Seni fidelis dum sum, scapulas perdidi. 
77	Venere in mentem mili istaec; "Namque inscitia est,
78	Adversum stimulum calces?" 
79	Facere, obsequi quae vellent. 
80	Noster mali nihil quicquam primo. Hic Phaedria
81	Continuo quandam nactus est puellulam
82	Citharistriam: hanc amare coepit perdite.
83	Ea serviebat lenoni impurissimo;
84	Neque quod daretur quicquam: id curarant patres.
85	Restabat aliud nihil nisi oculos pascere,
86	Sectari, in ludum ducere, et reducere.
87	Nos otiosi operam dabamus Phaedriae.
88	In quo haec discebat ludo, exadversum ei loco
89	Tonstrina erat quaedam. Hic solebamus fere
90	Plerumque eam opperiri dum inde iret domum.
91	Interea, dum sedemus illi, intervenit
92	Adolescens quidam lacrimans. Nos mirarier.
93	Rogamus quid sit? "Nunquam aeque," inquit, "ac modo
94	Paupertas mihi onus visum est et miserum et grave.
95	Modo quandam vidi virginem hic viciniae
96	Miseram suam matrem lamentari mortuam.
97	Ea sita erat exadversum: neque illi benevolens
98	Neque notus neque cognatus extra unam aniculam
99	Quisquam aderat qui aciutaret funus. Miseritum est.
100	Virgo ipsa facie egregia." Quid verbis opus est?
101	Commorat omnes nos. Ibi continuo Antipho,
102	"Vultisne eamus visere?" alius, "Censco;
103	Eamus: due nos, sodes." Imus; venimus;
104	Videmus. Virgo pulchra; et quo imagis diceres,
105	Nihil aderat adiumenti ad pulchritudinem.
106	Capillus passus, nudus pes, ipsa horrida,
107	Lacrimae, vestitus turpis; ut, ni vis boni
108	In ipsa inesset forma, haec formam extinguerent.
109	Ille qui illam amabat fidicinam tantummodo,
110	"Satis," inquit, "scita est:" noster vero— 
111	Amare coepit. 
112	Postridie ad anum recta pergit: obsecrat
113	Sibi ut eius faciat copiam. Illa enim se negat;
114	Neque eum aequum facere ait: illam civem esse Atticam,
115	Bonam, bonis prognatam: si uxorem velit,
116	Lege id licere facere; sin aliter, negat.
117	Noster quid ageret nescire; et illam ducere
118	Cupiebat, et metuebat absentem patrem.
119	Non, si redisset, ei pater veniam daret?
120	Ille indotatam virginem atque ignobilem
121	Daret illi? Nunquam faceret. 
122	Quid fiat? Est parasitus quidam Phormio,
123	Homo confidens; qui illum Di omnes perduint.
124	Quid is fecit? 
125	Lex est, ut orbae qui sunt genere proximi
126	Eis nubant; et illos ducere eadem haec lex iubet.
127	Ego te cognatum dicam, et tibi scribam dicam:
128	Paternum amicum me assimulabo virginis:
129	Ad iudices veniemus. Qui fuerit pater,
130	Quae mater, qui cognata tibi sit, omnia haec
131	Confingam, quod erit mihi bonum atque commodum.
132	Quum tu horum nihil refelles, vincam scilicet.
133	Pater aderit: mihi paratae lites: quid mea?
134	Illa quidem nostra erit." 
135	Persuasum est homini; factum est; ventum est; vincimur:
136	Duxit. 
137	Quid te futurum est? 
138	Quod fors feret feremus aequo animo. 
139	Hem, istuc viri est officium. 
140	Laudo. 
141	Sic oret; "Nunc amitte, quaeso, hunc: caeterum
142	Posthac, si quicquam, nihil precor;" tantummodo
143	Non addat: "Ubi ego hinc abiero, vel occidito." 
144	Quid paedagogus ille, qui citharistriam?
145	Quid rei gerit? 
146	Quod det fortasse. 
147	Pater eius rediit an non.? 
148	Quoad exspectatis vestrum? 
149	Sed epistolam ab eo allatam esse audivi modo,
150	Et ad portitores csse delatam: hanc petam.
151	Numnquid, Geta, aliud me vis? 
152	Puer, hens. Nemone huc prodit? Cape, da hoc Dorcio. 
153	Adeon rem redisse ut qui mihi consultum optime velit esse,
154	Phaedria, patrem ut extimescam, ubi in mentem eius adventi venit?
155	Quod ni fuissem incogitans, ita eum exspectarem ut par fuit.
156	Quid istuc est? 
157	Quod utinam ne Phormioni id suadere in mentem incidisset,
158	Neu me cupidum eo impulisset, quod mihi principium est mali.
159	Non potitus essem: fuisset tum illos mihi aegre aliquot dies:
160	At non quotidiana cura haec angeret animum. 
161	Dum exspecto quam mox veniat qui adimat hanc mihi consuetudinem.
162	Aliis quia defit quod amant aegre est: tibi quia superest dolet.
163	Amore abundas, Antipho.
164	Nam tua quidem hercle certo vita haec expetenda optandaque est.
165	Ita me Di bene ament ut mihi liceat tam diu quod amo frui;
166	Iam depecisci morte cupio: tu coniicito caetera;
167	Quid ego ex hac inopia nunc capiam, et quid tu ex hac copia;
168	Ut ne addam quod sine sumtu ingenuam liberalem nactus es;
169	Quod habes, ita ut voluisti, uxorem sine mala fama palam;
170	Beatus ni unum hoc desit, animus qui modeste istaec ferat.
171	Et si tibi res sit cum eo lenone quocum mihi est, tum sentias.
172	Ita plerique ingenio sumus omnes: nostri nosmet poenitet.
173	At tu mihi contra nunc videre fortunatus, Phaedria,
174	Cui de integro est potestas etiam consulendi quid velis;
175	Retinere, amare, amittere. Ego in eumn incidi infelix locum
176	Ut neque mihi eius sit amittendi nec retinendi copia.
177	Sed quid hoc est? videone ego Getam currentem huc advenire?
178	Is est ipsus: hei timeo miser quam hic nunc mihi nuntiet rem. 
179	Nullus es, Geta, nisi iam aliquod tibi consilium celere repperis:
180	Ita nunc imparatum subito tanta te impendent mala,
181	Quae neque uti devitem scio, neque quo modo me inde extraham:
182	Nam non potest celari nostra diutius iam audacia.
183	Quidnam ille commotus venit?
184	Tum temporis mihi punctum ad hanc rem est. Herus adest. 
185	Quod quum audierit, quod eius remedium inveniann iracundiae?
186	Loquarne? incendam: taceam? instigem: purgem me? laterem lavem.
187	Eheu me miserum: quum mihi paveo, tum Antipho me excruciat animi:
188	Eius me miseret: ei nunc timeo: is nunc me retinet; nam absque eo esset,
189	Recte ego mihi vidissem, et senis essem ultus iracundiam:
190	Aliquid convasassem, atque hinc me protinam coniicerm in pedes.
191	Quam hic fugam aut furtum parat?
192	Sed ubi Antiphonem reperiam? aut qua quaerere insistam via?
193	Te nominat. 
194	Ah, sanusne es? 
195	Revocemus hominem. 
196	Satis pro imperio, quisquis es. 
197	Cedo quid portas, obsecro? atque id, si potes, verbo expedi.
198	Faciam. 
199	Quid agam? 
200	Nam quod ego huic nunc subito exitio remedium inveniam miser?
201	Quod si eo meae fortunae redeunt, Phanium, abs te ut distrahar,
202	Nulla est mihi vita expetenda. 
203	Tanto magis te advigilare aequum est. Fortes fortuna adiuvat.
204	Non sum apud me. 
205	Nam si senserit te timidum pater esse, arbitrabitur
206	Commeruisse culpam. 
207	Quid faceres, si gravius aliud tibi nunc faciendum foret?
208	Quum hoc non possum, illud minus possem. 
209	Quid hic conterimus operam frustra? Quin abeo? 
210	Quid si assimulo? satin est? 
211	Satin sic est? 
212	Hem, istuc serva; et verbum verbo, par pari ut respondeas,
213	Ne te iratus suis saevidicis dictis protelet. 
214	Vi coactum te esse invitum, lege, iudicio: tenes?
215	Sed quis hic est senex quem video in ultima platea? 
216	Non possum adesse. 
217	Mane, inquam. 
218	Vobis commendo Phanium et vitam meam.
219	Geta, quid nunc fiet? 
220	Ego plectar pendens, nisi quid me fefellerit.
221	Sed quod modo hic nos Antiphonem monuimus
222	Id nosmet ipsos facere oportet, Phaedria.
223	Aufer mihi "oportet:" quin tu quod faciam impera.
224	Meministine olim ut fuerit vestra oratio
225	In re incipienda ad defendendam noxiam;
226	Iustam illam causam, facilem, vincibilem, optimam?
227	Memini. 
228	Meliore et callidiore. 
229	Nunc prior adito tu: ego in subsidiis hic ero
230	Succenturiatus, si quid deficias. 
231	Itane tandem uxorem duxit Antipho iniussu meo?
232	Nec meum imperium, ac mitto imperium, non simultatem meam
233	Revereri saltem? non pudere? O facinus audax! o Geta
234	Monitor! 
235	Demiror. 
236	"Invitus feci: lex coegit?" Audio. Fateor. 
237	Verum scientem, tacitum, causam tradere adversariis;
238	Etiamne id lex coegit? 
239	Incertum est quid agam, quia praeter spem atque incredibile hoc mihi obtigit:
240	Ita sum irritatus animum ut nequeam ad cogitandum instituere:
241	Quamobrem omnes, quum secundae res sunt maxime, tum maxime
242	Meditari secum oportet quo pacto adversam aerumnam ferant;
243	Pericla, damna, exilia! Peregre rediens semper cogitet
244	Aut filii peccatum, aut uxoris mortem, aut morbum filiae;
245	Communia esse haec; nequid horum unquam accidat animo novum:
246	Quicquid praeter spem eveniat omne id deputare esse in lucro.
247	Phaedria, incredibile est quantum herum anteco sapientia.
248	Meditata mihi sunt omnia mea incommoda, herus si redierit:
249	Molendum usque in pistrino; vapulandum; habendae compedes;
250	Opus ruri faciendum: horum nihil quicquam accidet animo novum.
251	Quicquid praeter spem eveniet, omne id deputabo esse in lucro.
252	Sed quid cessas hominem adire, et blande in principio alloqui?
253	Phaedriam mei fratris video filium mihi ire obviam.
254	Mi patrue, salve. 
255	Salvum advenire— 
256	Valet: hic est: sed satin omnia ex sententia?
257	Vellem quidem. 
258	Bonas, me absente, hic confecistis nuptias. 
259	Eho, an id succenses nunc illi? 
260	Egone illi non succenseam? Ipsum gestio
261	Dari mihi in conspectum, nunc sua culpa ut sciat
262	Lenem patrem illum factum me esse acerrimum.
263	Atqui nihil fecit, patrue, quod succenseas.
264	Ecce autem similia omnia; omnes congruunt;
265	Unum cognoris, omnes noris. 
266	Hic in noxa est: ille ad defendendam causam adest.
267	Quum ille est, praesto hic est: tradunt operas mutuas.
268	Probe horum facta imprudens depinxit senex.
269	Nam ni haec ita essent, cum illo haud stares, Phaedria.
270	Si est, patrue, culpam ut Antipho in se admiserit,
271	Ex qua re minus rei foret aut famae temperans;
272	Non causam dico quin quod meritus sit ferat.
273	Sed si quis forte, malitia fretus sua,
274	Insidias nostrae fecit adolescentiae,
275	Ac vicit; nostrane ea culpa est an iudicum,
276	Qui saepe propter invidiam adimunt diviti,
277	Aut propter misericordiam addunt pauperi?
278	Ni nossem causam, crederem vera hunc loqui.
279	An quisquam iudex est qui possit noscere
280	Tua iusta, ubi tute verbum non respondeas,
281	Ita ut ille fecit? 
282	Officium liberalis. Postquam ad iudices
283	Ventura est, non potuit cogitata proloqui:
284	Ita eum tum timidum ibi obstupefecit pudor.
285	Laudo hunc; sed cesso adire quamprimum senem?
286	Here, salve: salvum te advenisse gaudeo. 
287	Bone custos, salve, columen vero familiar,
288	Cui commendavi filium hinc abiens meum.
289	Iam dudum te omnes nos accusare audio
290	Immerito, et me horunc omnium immeritissimo.
291	Nam quid me in hac re facere voluisti tibi?
292	Servum hominem causam orare leges non sinunt:
293	Neque testimoni dictio est. 
294	Addo istuc; imprudens timuit adolescens: sino.
295	Tu servus: verum, si cognata est maxime,
296	Non fuit necesse habere: sed, id quod lex iubet,
297	Dotem daretis; quæreret alium virum.
298	Qua ratione inopem potius ducebat domum?
299	Non ratio, verum argentum deerat. 
300	Alicunde. 
301	Postremo, si nullo alio pacto, foenore.
302	Hui, dixti pulchre: siquidem quisquam crederet
303	Te vivo. 
304	Egone illam cum illo ut patiar nuptam unum diem?
305	Nihil suave meritum est. Hominem commonstrarier
306	Mihi istum volo, aut ubi habitet demonstrarier.
307	Nempe Phormionem? 
308	Iam faxo hic aderit. 
309	Abi, Phaedria: eum require atque adduce huc. 
310	Recta via equidem illuc. 
311	At ego Deos Penates hinc salutatum domum
312	Devertar; inde ibo ad forum, atque aliquot mihi
313	Amicos advocabo ad hanc rem qui assient,
314	Ut ne imparatus sim, si adveniat Phormio. 
315	ITANE patris ais conspectum veritum hinc abisse? 
316	Phanium relictam solam? 
317	Oppido. 
318	Tute hoc intristi: tibi omne est exedendum. Accingere. 
319	Obsecro te— 
320	Quid si reddet? 
321	Cedo senem: iam instructa sunt mihi in corde consilia omnia.
322	Quid ages? 
323	Antiphonem eripiam, atque in me omnem iram derivem senis?
324	O vir fortis, atque amicus. Verum hoc saepe, Phormio,
325	Vereor, ne istaec fortitudo in nervum erumpat denique. 
326	Non ita est: factum est periclum: iam pedum visa est via.
327	Quot me censes homines iam deverberasse usque ad necem,
328	Hospites, tun cives? quo magis novi, tanto saepius.
329	Cedodum, en unquam iniuriarum audisti mihi scriptam dicam?
330	Qui istuc? 
331	Qui male faciunt nobis: illis qui nihil faciunt tenditur.
332	Quia enim in illis fructus est; in illis opera luditur.
333	Aliis aliunde est periclum unde aliquid abradi potest:
334	Mihi sciunt nihil esse. Dices, "Ducent damnatum domum:"
335	Alere nolunt hominem edacem; et sapiunt, mea quidem sententia,
336	Pro maleficio si beneficium summum nolunt reddere.
337	Non potest satis pro merito ab illo tibi referri gratia.
338	Immo enim nemo satis pro merito gratiam regi refert.
339	Tene asymbolum venire, unctum atque lautum e balneis,
340	Otiosum ab animo, quum ille et cura et sumtu absumitur
341	Dum tibi sit quod placeat; ille ringitur, tu rideas;
342	Prior bibas, prior decumbas; coena dubia apponitur.
343	Quid istuc verbi est? 
344	Haec cum rationem ineas quam sint suavia et quam cara sint,
345	Ea qui praebet non tu hunc habeas plane praesentem Deum? 
346	Senex adest: vide quid agas: prima coitio est acerrima.
347	Si eam sustinueris, postilla iam, ut libet, ludas licet. 
348	En unquam cuiquam contumeliosius
349	Audistis factam iniuriam quam haec est mihi?
350	Adeste, quaeso. 
351	Iam ego hunc agitabo. Pro Deum immortalium!
352	Negat Phanium esse hanc sibi cognatam Demipho?
353	Hanc Demipho negat esse cognatam? 
354	Neque eius patrem se scire qui fuerit? 
355	Ipsum esse opinor de quo agebam. Sequimini.
356	Nec Stilphonem ipsum scire qui fuerit? 
357	Quia egens relicta est misera, ignoratur parens,
358	Negligitur ipsa: vide avaritia quid facit.
359	Si herum insimulabis avaritiae, male audies.
360	O audaciam! etiam me ultro accusatum advenit?
361	Nam iam adolescenti nihil est quod succenseam,
362	Si illum minus norat: quippe homo iam grandior,
363	Pauper, cui opera vita erat, ruri fere
364	Se continebat: ibi agrum de nostro patre
365	Colendum habebat. Saepe interea mihi senex
366	Narrabat se hunc negligere cognatum suum:
367	At quem virum! quem ego viderim in vita optimum.
368	Videas te atque illum ut narras. 
369	Nam nisi ita eum existimassem, nunquam tam graves
370	Ob hanc inimicitias caperem in vestram familiam,
371	Quam is aspernatur nunc tam illiberaliter.
372	Pergin hero absenti male loqui, impurissime?
373	Dignum autem hoc illo est. 
374	Bonorum extortor, legum contortor. 
375	Responde. 
376	Te indignas, seque dignas, contumelias
377	Nunquam cessavit dicere hodie. 
378	Adolescens, primum abs te hoc bona venia peto,
379	Si tibi placere potis est, mihi ut respondeas:
380	Quem amicum tuum ais fuisse istum? explana mihi:
381	Et qui cognatum me sibi esse diceret.
382	Proinde expiscare, quasi non nosses. 
383	Ego me nego: tu qui ais redige in memoriam.
384	Eho, tu sobrinum tuum non noras? 
385	Dic nomen. 
386	Perii hercle: nomen perdidi. 
387	Si meministi id quod olim dictum est, subiice. Hem,
388	Non dico: quasi non noris, tentatum advenis.
389	Egone autem tento? 
390	Stilpho est. 
391	Neque ego illum noram; neque mihi cognatus fuit
392	Quisquam istoc nomine. 
393	At si talentum rem reliquisset decem—
394	Di tibi malefaciant. 
395	Progeniem vestram usque ab avo atque atavo proferens.
396	Ita ut dicis: ego tum si advenissem, qui mihi
397	Cognata ea esset dicererm: itidem tu face.
398	Cedo qui est cognata? 
399	Dilucide expedivi quibus me oportuit
400	Iudicibus: tum, si id falsum fuerat, filius
401	Cur non refellit? 
402	Cuius de stultitia dici ut dignum est non potest?
403	At tu qui sapiens es magistratus adi;
404	Iudicium de eadem causa iterum ut reddant tibi;
405	Quandoquidem solus regnas, et soli licet
406	Hic de eadem causa bis iudicium adipiscier.
407	Etsi mihi facta iniuria est, verumtamen
408	Potius quam lites secter, aut quam te audiam,
409	Itidem ut cognata si sit, id quod lex iubet
410	Dotem dare, abduce hanc, minas quinque accipe.
411	Ha, ha, he! homo suavis. 
412	An ne hoc quidelm adipiscar ego, quod ius publicum est?
413	Itane tandem quæso, item ut meretricem ubi abusus sis,
414	Mercedem dare lex iubet ei atque amittere? An,
415	Ut ne quid turpe civis in se admitteret
416	Propter egestatem, proximo iussa est dari,
417	Ut cum uno aetatem degeret? quod tu vetas.
418	Ita proximo quidem! At nos unde? aut quamobrem— 
419	Actum, aiunt, ne agas. 
420	Donec perfecero hoc. 
421	Postremo tecum nihil rei nobis, Demipho, est.
422	Tuus est damnatus gnatus, non tu; nam tua
423	Præterierat iam ad ducendum aetas. 
424	Illum putato quae ego nunc dico dicere;
425	Aut quidem cum uxore hac ipsum prohibebo domo.
426	Iratus est. 
427	Itane es paratus facere me adversum omnia,
428	Infelix? 
429	Dissimulat. 
430	Ferendum fers? tuis dignum factis feceris,
431	Ut amici inter nos simus. 
432	Amicitiam? aut te visum aut auditum velim?
433	Si concordabis cum illa, habebis quae tuam
434	Senectutem oblectet; respice aetatem tuam.
435	Te oblectet; tibi habe. 
436	Satis iam verborum est: nisi tu properas mulierem
437	Abducere, ego illam eiiciam. Dixi, Phormio.
438	Si tu illam attigeris secus quam dignum est liberam,
439	Dicam tibi impingam grandem: dixi, Demipho.
440	Si quid opus fuerit, heus, domo me. 
441	Quanta me cura et sollicitudine afficit
442	Gnatus, qui me et se hisce impedivit nuptiis;
443	Neque mihi in conspectum prodit, ut saltem sciam
444	Quid de hac re dicat, quidve sit sententiae.
445	Abi; vise redieritne iam an nondum domum.
446	Eo. 
447	Quid ago? dic, Hegio. 
448	Si tibi videtur. 
449	Te. 
450	Sic hoc videtur. Quod te absente hic filius
451	Egit restitui in integrum aequum est et bonum,
452	Et id impetrabis: dixi. 
453	Ego sedulo hunc dixisse credo: verum ita est,
454	Quot homines, tot sententiae; suus cuique mos.
455	Mihi non videtur quod sit factum legibus
456	Rescindi posse; et turpe inceptum est. 
457	Ego amplius deliberandum censeo:
458	Res magna est. 
459	Incertior sum multo quam dudum. 
460	Redisse. 
461	Is quod mihi dederit de hac re consilium id sequar.
462	Percontatum ibo ad portum, quoad se recipiat.
463	At ego Antiphonem quaeram, ut quae acta hic sint sciat.
464	Sed eccum ipsum video in tempore huc se recipere. 
465	Enimvero, Antipho, multimodis cum istoc animo es vituperandus.
466	Itane te hinc abisse et vitam tuam tutandam aliis dedisse?
467	Alios tuam rem credidisti magis quam tete animadversuros?
468	Nam, ut ut erant alia, illi certe quae nunc tibi domi est consuleres,
469	Ne quid propter tuam fidem decepta pateretur mali,
470	Cuius nunc miserae spes opesque sunt in te uno omnes sitae.
471	Equidem, here, nos iam dudum hic te absentem incusamus qui abieris.
472	Te ipsum quaerebam. 
473	Loquere, obsecro; quonam in loco sunt res et fortunae meae?
474	Numquid patri subolet? 
475	Nisi Phaedria haud cessavit pro te eniti. 
476	Tur Phormio itidem in hac re, ut in aliis, strenuum hominem praebuit. 
477	Quid is fecit? 
478	Eu, Phormio. 
479	Sic habent principia sese ut dico: adhuc tranquilla res est;
480	Mansurusque patruum pater est, dum huc adveniat. 
481	De eius consilio sese velle facere, quod ad hanc rem attinet.
482	Quantus metus est mihi venire huc salvum nunc patruum, Geta.
483	Nam per eius unam, ut audio, aut vivam aut moriar sententiam.
484	Phaedria tibi adest. 
485	Dorio, audi,
486	Obsecro. 
487	Audi quod dicam. 
488	At nunc dicam quod libenter audias. 
489	Nequeo te exorare ut maneas triduum hoc? Quo nunc abis?
490	Mirabar si tu mihi quicquam afferres novi.
491	Hei, metuo lenonem ne quid—suo suat capiti. 
492	Non mihi credis? 
493	Foeneratum istuc beneficium tibi pulchre dices. 
494	Crede mihi, gaudebis facto: verum hercle hoc est. 
495	Experire; non est longum. 
496	Tu mihi cognatus, tu parens, tu amicus, tu— 
497	Adeone ingenio esse duro te atque inexorabili
498	Ut neque misericordia neque precibus molliri queas?
499	Adeon te esse incogitantem atque impudentem, Phaedria,
500	Ut phaleratis dictis ducas me, et meam ductes gratiis?
501	Miseritum est. 
502	Neque, Antipho alia quum occupatus esset sollicitudine,
503	Tum hoc esse mihi obiectum malum! 
504	O fortunatissime Antipho. 
505	Nec cum huiusmodi unquam usus venit ut conflictares malo.
506	Mihin domi est? immo, id quod aiunt, auribus teneo lupum.
507	Nam neque quomodo a me amittam invenio; neque uti retineam scio. 
508	Ipsum istuc mihi in hoc est. 
509	Numquid hic confecit? 
510	Pamphilam meam vendidit. 
511	Vendidit. 
512	Nequeo exorare ut me maneat, et cum illo ut mutet fidem,
513	Triduum hoc, dum id quod est promissum ab amicis argentum aufero.
514	Si tum non dedero, unam praeterea horam ne oppertus sies.
515	Obtundis. 
516	Idem hoc tibi quod bene promeritus fueris conduplicaverit.
517	Verba istaec sunt. 
518	Tum praeterea horunc amorem distrahi poterin pati?
519	Neque ego, neque tu. 
520	Ego te complures adversum ingenium meum menses tuli
521	Pollicitantem, nihil ferentem, flentem: nunc contra omnia haec,
522	Repperi qui det neque lacrimet; da locum melioribus.
523	Certe hercle, ego si satis commemini, tibi quidem est olim dies
524	Quam ad dares huic praestituta. 
525	Iam ea praeteriit? 
526	Vanitatis? 
527	Itane tandem facere oportet? 
528	Sicine hunc decipis? 
529	Nam hic me huiusmodi esse scibat; ego hunc esse aliter credidi.
530	Iste me fefellit; ego isti nihilo sum aliter ac fui.
531	Sed utut haec sunt, tamen hoc faciam: cras mane argentum mihi
532	Miles dare se dixit: si mihi prior tu attuleris, Phaedria,
533	Mea lege utar, ut potior sit qui prior ad dandum est. Vale. 
534	Quid faciam? Unde ego nunc tam subito huic argentum inveniam miser,
535	Cui minus nihilo est? quod si hic potuisset nunc exorarier
536	Triduum hoc, promissum fuerat. 
537	Fieri miserum, qui me dudum, ut dixti, adiurit comiter,
538	Quin, quum opus est, beneficium rursum ei experiamur reddere?
539	Scio quidem hoc esse aequum. 
540	Quid faciam? 
541	Pater adest hic. 
542	Itane? 
543	Non triumpho ex nuptiis tuis si nihil nanciscor mali,
544	Ni etiam nunc me huius causa quaerere in maloiubeas crucem?
545	Verum hic dicit. 
546	Sed parumne est quod omnibus nunc nobis succenset senex,
547	Ni instigemus etiam ut nullus locus relinquatur preci?
548	Alius ab oculis meis illam in ignotum hinc abducet locum? Hem!
549	Tum igitur dum licet dumque adsum loquimini mecum, Antipho;
550	Contemplamini me. 
551	Quoquo hinc asportabitur terrarum certum est persequi,
552	Aut perire. 
553	Vide si quid opis potes afferre huic. 
554	Ne quid plus minusve faxit quod nos post pigeat, Geta.
555	Quaero. Salvus est, ut opinor; verum enim metuo malum. 
556	Noli metuere: una tecum bona mala tolerabimus.
557	Quantum tibi opus est argenti? loquere. 
558	Triginta? hui percara est, Phaedria. 
559	Age, age; inventas reddam. 
560	Sed opus est mihi Phormionem ad hanc rem adiutorem dari.
561	Praesto est: audacissime oneris quidvis impone, et feret.
562	Solus est homo amico amicus. 
563	Numquid est quod opera mea vobis opus sit? 
564	Et illam miseram, quam ego nunc intus scio esse exanimatam metu,
565	Consolare: Cessas? 
566	Qua via istuc facies? 
567	Quid qua profectus causa hinc es Lemnum, Chreme,
568	Adduxtin tecum filiam? 
569	Postquam videt me eius mater esse hic diutius,
570	Simul autem non manebat aetas virginis
571	Neam negligentiam, ipsam cum omni familia
572	Ad me profectam esse aibant. 
573	Quaeso, igitur commorabare, ubi id audiveras?
574	Pol me detinuit morbus. 
575	Senectus ipsa est morbus; sed venisse eas
576	Salvas audivi ex nauta qui illas vexerat.
577	Quid gnato obtigerit me absente audistin, Chreme?
578	Quod quidem me factum consili incertum facit;
579	Nam hanc conditionem si cui tulero extrario,
580	Quo pacto aut unde mihi sit dicendum ordine est.
581	Te mihi fidelem ess aeque atque egomet sum mihi
582	Scibam: ille, si me alienus affinem volet,
583	Tacebit dum intercedet familiaritas;
584	Sin spreverit me, plus quam opus est scito sciet:
585	Vereorque ne uxor aliqua hoc resciscat mea;
586	Quod si fit, ut me excutiam atque egrediar domo
587	Id restat; nam ego meorum solus sum meus.
588	Scio ita esse; et istaec mihi res sollicitudini est:
589	Neque defetiscar usque adeo experirier,
590	Donec tibi id quod pollicitus sum effecero. 
591	Ego hominem callidiorem vidi neminem
592	Quam Phormionem: venio ad hominem ut dicerem
593	Argentum opus esse, et id quo pacto fieret:
594	Vixdum dimidium dixeram, intellexerat;
595	Gaudebat; me laudabat; quaerebat senem;
596	Dis gratias agebat, tempus sibi dari
597	Ubi Phaedriae esse ostenderet nihilo minus
598	Amicum sese quam Antiphoni: hominem ad forum
599	Iussi operiri; eo me esse adducturum senem.
600	Sed eccum ipsum: quis est ulterior? atat, Phaedriae
601	Pater venit: sed quid pertimui autem, bellua?
602	An quia quos fallam pro uno duo sunt mihi dati?
603	Commodius esse opinor duplici spe utier.
604	Petam hinc unde a primo institui: is si dat, sat est:
605	Si ab eo nihil fiet, tum hunc adoriar hospitem. 
606	Exspecto quam mox recipiat huc sese Geta:
607	Sed patruum video cum patre adstantem. Hei mihi,
608	Quam timeo adventus huius quo impellat patrem.
609	Adibo hosce, O noster Chreme. 
610	Venire salvum volupe est. 
611	Multa advenienti, ut fit, nova hic compluria.
612	Ita: de Antiphone audistin quae facta? 
613	Tun dixeras huic? facinus indignum, Chreme,
614	Sic circumiri. 
615	Nalm hercle ego quoque id quidem agitans mecum sedulo
616	Inveni, opinor, remedium huic rei. 
617	Quod remedium? 
618	Mihi Phormio. 
619	Visum est mihi ut eius tentarem sententiam.
620	Prendo hominem solum:"Cur non," inquam, "Phormio,
621	Vides inter nos sic haec potius cum bona
622	Ut componantur gratia quam cum mala?
623	Herus liberalis est, et fugitans litium:
624	Nam caeteri quidem hercle amici omnes modo
625	Uno ore auctores fuere ut praecipitem hanc daret." 
626	Quid hic coeptat? aut quo evadet hodie? 
627	Daturum poenas dices, si illam eiecerit?
628	Iam id exploratum est. Heia, sudabis satis,
629	Si cum illo inceptas homine: ea eloquentia est.
630	Verum pone esse victum eum: at tandem tamen
631	Non capitis eius res agitur, sed pecuniae."
632	Postquam hominem his verbis sentio mollirier,
633	"Soli sumus nunc hic," inquam; "eho dic, quid velis dari
634	Tibi in manum, ut herus his desistat litibus;
635	Haec hinc facessat; tu molestus ne sies."
636	Satin illi Di sunt propitii? 
637	Si tu aliquam partem aequi bonique dixeris,
638	Ut est ille bonus vir, tria non commutabitis
639	Verba hodie inter vos." 
640	Immo non potuit melius pervenirier
641	Eo quo nos volumus. 
642	A primo homo insanibat. 
643	Quid? nimium quantum libuit. 
644	Talentum magnum. 
645	Quod dixi adeo ei. "Quaeso quid si filiam
646	Suam unicam locaret? parvi retulit
647	Non suscepisse: inventa est quae dotem petat."
648	Ad pauca ut redeam, ac mittam illius ineptias;
649	Haec denique eius fuit postrema oratio:
650	"Ego," inquit, "iam a principio amici filiam,
651	Ita ut acquum fuerat, volui uxorem ducere:
652	Nam mihi veniebat in mentem eius incommodum,
653	In servitutem pauperem ad ditem dari:
654	Sed mihi opus crat, ut aperte tibi nunc fabuler,
655	Aliquantulum quae afferret qui dissolverem
656	Quae debeo; et etiam nunc, si vult Demipho
657	Dare quantum ab hac accipio quae sponsa est mihi,
658	Nullam mihi malim quam istanc, uxorem dari."
659	Utrum stultitia facere ego hunc an malitia
660	Dicam, scientem an imprudentem, incertus sum.
661	Quid si animam debet? 
662	Ob decem minas," inquit. 
663	"Aediculae item sunt ob decem alias." 
664	Nimium est. 
665	"Uxori emenda ancillula est: tum pluscula
666	Supellectile opus est: opus est sumtu ad nuptias:
667	His rebus sane pone," inquit, "decem minas."
668	Sexcentas proinde scribito iam mihi dicas.
669	Nihil do: impuratus me ille ut etiam irrideat?
670	Quaeso, ego dabo, quiesce: tu modo filius
671	Fac ut illam ducat nos quam volumus. 
672	Geta, occidisti me tuis fallaciis.
673	Mea causa eiicitur: me hoc est aequum amittere.
674	"Quantum potest me certiorem," inquit, "face;
675	Si illam dant, hanc ut mittam; ne incertus siem;
676	Nam illi mihi dotem iam constituerunt dare."
677	Iam accipiat; illis repudium renuntiet;
678	Hanc ducat. 
679	Opportune adeo argentum nunc mecum attuli,
680	Fructum quem Lemni uxoris reddunt praedia:
681	Id sumam: uxori tibi opus esse dixero. 
682	Geta. 
683	Satin est id? 
684	Eho, verbero, aliud mihi respondes ac rogo?
685	Quid ergo narras? 
686	Ad restim mihi quidem res rediit planissime.
687	Ut te quidem omnes Di, Deaeque, Superi, Inferi,
688	Malis exemplis perdant. Hem, si quid velis,
689	Huic mandes, qui te ad scopulum e tranquillo auferat.
690	Quid minus utibile fuit quam hoc ulcus tangere,
691	Aut nominare uxorem? iniecta est spes patri
692	Posse illam extrudi. Cedo nunc porro, Phormio
693	Dotem si accipiet, uxor ducenda est domum:
694	Quid fiet? 
695	Quum argentum repetent, nostra causa scilicet
696	In nervum potius ibit. 
697	Quin male narrando possit depravarier.
698	Tu id quod boni est excerpis; dicis quod mali est.
699	Audi nunc contra iam: si argentum acceperit,
700	Ducenda est uxor, ut ais: concedo tibi.
701	Spatium quidem tandem apparandis nuptiis,
702	Vocandi, sacrificandi dabitur paululum.
703	Interea amici quod polliciti sunt dabunt:
704	Inde istis reddet. 
705	"Quot res postilla monstra evenerunt mihi!
706	Introiit in aedes ater alienus canis;
707	Anguis per impluvium decidit de tegulis;
708	Gallina cecinit; interdixit hariolus;
709	Haruspex vetuit ante brumam aliquid novi
710	Negoti incipere; quae causa est iustissima."
711	Haec fient. 
712	Pater exit: abi, die, esse argentum, Phaedriae. 
713	Quietus esto, inquam: ego curabo ne quid verborum duit.
714	Hoc temere nunquam amittam ego a me quin mihi testes adhibeam:
715	Cui dem, et quamobrem dem, commemorabo. 
716	Atqui ita opus facto est; at matura, dum libido eadem haec manet;
717	Nam, si altera illaec magis instabit, forsitan nos reiciat.
718	Rem ipsam putasti. 
719	Transito ad uxorem meam, ut conveniat hanc prius quam hinc abeat:
720	Dicat nos dare eam Phormioni nuptum, ne succenseat;
721	Et magis esse illum idoneum, qui ipsi sit familiarior;
722	Nos nostro officio nihil digresses esse; quantum is voluerit
723	Datum esse dotis. 
724	Non satis est tuum te officium facere, si non id fama approbat.
725	Volo ipsius quoque voluntate hoc fieri, ne se eiectam praedicet.
726	Idem ego istuc facere possum. 
727	Rogabo. 
728	Quid agam? quem mihi amicum inveniam misera? aut quo consilia haec referam? aut
729	Unde mihi auxilium petam?
730	Nam vereor hera ne ob meum suasum indigne iniuria afficiatur:
731	Ita patrem adolescents facta haec tolerare audio violenter.
732	Nam quae haec anus est exanimata, a fratre quae egressa est meo?
733	Quod ut facerem egestas me impulit; quum scirem infirmas nuptias
734	Hasce esse; ut id consulerem, interea vita ut in tuto foret.
735	Certe edepol, nisi me animus fallit, aut parum prospiciunt oculi,
736	Meae nutricem gnatae video. 
737	Qui est eius pater. 
738	Quod si eum nunc reperire possim, nihil est quod verear. 
739	Colloquar. 
740	Respice ad me. 
741	Concede hinc a foribus paululum istorsum, sodes, Sophrona.
742	Ne me istoc posthac nomine appellassis. 
743	Quem semper te esse dictitasti? 
744	Conclusam hic habeo uxorem saevam: verum istoc de nomine
745	Eo perperam olim dixi ne vos forte imprudentes foris
746	Effutiretis, atque id porro aliqua uxor mea rescisceret.
747	Istoc pol nos te hic invenire miserae nunquam potuimus.
748	Eho, die mihi, quid rei tibi est cum familia hac unde exis?
749	Ubi illae sunt? 
750	Matrem ipsam ex aegritudine miseram mors consecuta est.
751	Male factum. 
752	Ut potui nuptum virginem locavi huic adolescenti
753	Harum qui est dominus aedium. 
754	 Quid? duasne is uxores habet? 
755	Quid illam alteram quae dicitur cognata? 
756	Composito factum est quomodo hanc amans habere posset
757	Sine dote. 
758	Eveniunt quae non audeas optare! Offendi adveniens
759	Quicum volebam, atque ut volebam, collocatam filiam.
760	Quod nos ambo opere maximo dabamus operam ut fieret,
761	Sine nostra cura, maxima sua cura, haec sola fecit.
762	Nunc quid opus facto sit vide. Pater adolescentis venit;
763	Eumque animo iniquo hoc oppido ferre aiunt. 
764	Sed per Deos atque homines, meam esse hanc cave resciscat quisquam.
765	Nemo ex me scibit. 
766	Nostrapte culpa facimus ut malis expediat esse,
767	Dum nimium dici nos bonos studemus et benignos.
768	Ita fugias ne praeter casam, quod aiunt. Nonne id sat erat,
769	Accipere ab illo iniuriam? etiam argentum est ultro obiectum,
770	Ut sit qui vivat dum aliud aliquid flagiti conficiat.
771	Planissime. 
772	Verissime. 
773	Modo ut hoc consilio possiet discedi ut istam ducat.
774	Etiamne id dubium est? 
775	Hem, mutet autem? 
776	Ita faciam, ut frater censuit, ut uxorem huc eius adducam,
777	Cum ista ut loquatur: tu, Geta, abi prae; nuntia hanc venturam.
778	Argentum inventum est Phaedriae: de iurgio siletur.
779	Provisum est ne in praesentia haec hinc abeat: quid nunc porro?
780	Quid fict? in eodem luto haesitas: versura solves,
781	Geta. Praesens quod fuerat malum in diem abiit: plagae crescunt,
782	Nisi prospicis. Nunc hinc domum ibo, ac Phanium edocebo
783	Ne quid vereatur Phormionem aut eius orationem. 
784	Agedum, ut soles, Nausistrata, fac illa ut placetur nobis;
785	Ut sua voluntate id quod est faciendum faciat. 
786	Pariter nunc opera me adiuvas ac re dudum opitulata es.
787	Factum volo; at pol minus queo viri culpa quam me dignum est.
788	Quid autem? 
789	Tutatur; nam ex his praediis talenta argenti bina
790	Statim capiebat. Vir viro quid praestat! 
791	Ac rebus vilioribus multo, tamen talenta bina. 
792	Quid haec videntur? 
793	Ego ostenderem— 
794	Ut possis cum illa; ne te adolescens mulier defatiget.
795	Faciam ut iubes: sed meum virum abs te exire video. 
796	Iam illi datum est argentum? 
797	Hei, video uxorem, paene plus quam sat erat. 
798	Iam recte. 
799	Transegi. 
800	Quia uterque utrique est cordi. 
801	Cognatam comperi esse nobis. 
802	Non temere dico: redii mecum in memoriam. 
803	Au, obsecro, cave ne in cognatam pecces. 
804	Patris nomen aliud dictum est: hoc tu errasti. 
805	Norat. 
806	Neque intelliges? 
807	Equidem hercle nescio. 
808	Ut propior illi quam ego sum ac tu nemo est. 
809	Eamus ad ipsam: una omnes nos aut scire aut nescire hoc volo. 
810	Quid est? 
811	Vin satis quaesitum mihi istuc esse? Age, fiat: quid? illa filia
812	Amici nostri quid futurum est? 
813	Quidni? 
814	Sic pol commodius esse in omnes arbitror quam ut coeperas,
815	Mancre hanc; nam perliberalis visa est quum vidi mihi.
816	Quid istuc negoti est? 
817	Di nos respiciunt: gnatam inveni nuptam cum tuo tilio. 
818	Quo pacto id potuit? 
819	At tu abi intro. 
820	Laetus sum, ut meae res sese habent, fratri obtigisse quod vult.
821	Quam scitum est eiusmodi parare in animo cupiditates
822	Quas, quum res adversae sient, paulo mederi possis!
823	Hic simul argentum repperit cura sese expedivit.
824	Ego nullo possum remedio me evolvere ex his turbis
825	Quin, si hoc celetur, in metu, sin patefit, ill probro sim.
826	Neque me domum nunc reciperem, ni mihi esset spes ostenta
827	Huiusce habendae. Sed ubinam Getam invenire possum,
828	Ut rogem quod tempus conveniendi patris me capere iubeat? 
829	Argentum accepi; tradidi lenoni; abduxi mulierem;
830	Curavi propria ea Phaedria ut poteretur; nam emissa est manu.
831	Nunc una mihi res etiam restat quae est conficienda, otium
832	Ab senibus ad potandum ut habeam; nam aliquot hos sumam dies.
833	Sed Phormio est. Quid ais? 
834	Quo pacto satietatem amoris ait se velle sumere?
835	Vicissim partes tuas acturus est. 
836	Te suam rogavit rursum ut ageres, causam ut pro se diceres;
837	Nam potaturus est apud me. Ego me ire senibus Sunium
838	Dicam ad mercatum, ancillulam emtum quam dudum dixit Geta;
839	Ne quum hic non videant me conficere credant argentum suum.
840	Sed ostium concrepuit abs te. 
841	O Fortuna, O Fors fortuna, quantis commoditatibus
842	Quam subito hero meo Antiphoni ope vestra hunc onerastis diem;
843	Quidnam hic sibi vult? 
844	Sed ego nunc mihi cesso qui non humerum hunc onero pallio,
845	Atque hominem propero invenire, ut haec quae contigerint sciat.
846	Num tu intelligis hic quid narret? 
847	Ad lenonem hinc ire pergam: ibi nunc sunt. 
848	Num mirum aut novum est revocari, cursum quum institueris? 
849	Pergit hercle. Nunquam tu odio tuo me vines. 
850	Vapula. 
851	Familiariorem oportet esse hunc: minitatur malum.
852	Sed isne es quem quaero an non? ipsus est. 
853	O omnium quantum est qui vivunt hominum homo ornatissime!
854	Nam sine controversia ab Dis solus diligere, Antipho.
855	Ita velim: sed qui istuc credam ita esse mihi diei velim.
856	Satin est si te delibutum gaudio reddo? 
857	Quin tu hinc pollicitationes aufer, et quod fers cedo. 
858	Tu quoque hic aderas, Phormio? 
859	Ut modo argentum tibi dedimus apud forum, recta domum
860	Sumus profecti: interea mittit herus me ad uxorem tuam.
861	Quamobrem? 
862	Ubi in gynaeceum ire occipio, puer ad me adcurrit Mida;
863	Pone apprehendit pallio; resupinat: respicio; rogo
864	Quamobrem retineat me: ait esse vetitum intro ad heram accedere.
865	Sophrona modo fratrem huc, inquit, senis introduxit Chremem,
866	Eumque nunc esse intus cum illis. Hoc ubi ego audivi, ad fores
867	Suspenso gradu placide ire perrexi; accessi; adstiti;
868	Animam compressi; aurem admovi: ita animum coepi attendere,
869	Hoc modo sermonem captans. 
870	Facinus audivi: itaque paene hercle exclamavi gaudio.
871	Quod? 
872	Patruus tuus pater est inventus Phanio uxori tuae. 
873	Quid ais? 
874	Somnium. Utine haec ignoraret suum patrem? 
875	Phormio, esse causae: sed me censen potuisse omnia
876	Intelligere extra ostium intus quae inter sese ipsi egerint?
877	Atque hercle ego quoque illam audivi fabulam. 
878	Quo magis credas. Patruus interea inde huc egreditur foras:
879	Haud multo post cum patre idem recipit se intro denuo:
880	Ait uterque tibi potestatem eius habendae se dare.
881	Denique ego missus sum te ut requirerem atque adducerem.
882	Quin ergo rape me: quid cessas? 
883	Vale. 
884	Tantam fortunam de improviso esse his datam.
885	Summa eludendi occasio est mihi nunc senes,
886	Et Phaedriae curam adimere argentariam,
887	Ne cuiquam suorum aequalium supplex siet:
888	Nam idem hoc argentum, ita ut datum est, ingratiis
889	Ei datum erit: hoc qui cogam re ipsa repperi.
890	Nunc gestus mihi vultusque est capiendus novus.
891	Sed hince concedam in angiportum hoc proximum:
892	Inde hisce ostendam me, ubi erunt egressi foras.
893	Quo me assimularam ire ad mercatum non eo. 
894	Dis magnas merito gratias habeo atque ago,
895	Quando evenere haec nobis, frater, prospere.
896	Quantum potest nunc conveniendus Phormio est,
897	Priusquam dilapidet nostras triginta minas
898	Ut auferamus. 
899	Visam: ut, quod— 
900	De eadem hac fortasse causa. 
901	Quid ad me ibatis? Ridiculum. Verebamini
902	Ne non id facerem quod recepissem semel?
903	Heus, quanta quanta haec mea paupertas est, tamen
904	Adhuc curavi unum hoc quidem, ut mihi esset fides.
905	Estne ea, ita ut dixi, liberalis? 
906	Itaque ad vos venio nuntiatum, Demipho,
907	Paratum me esse: ubi vultis, uxorem date;
908	Nam omnes posthabui mihi res, ita uti par fuit,
909	Postquam tantopere id vos velle animadverteram.
910	At hic dehortatus est me ne illam tibi darem;
911	"Nam qui erit rumor populi," inquit, "si id feceris?
912	Olim quum honeste potuit tum non est data:
913	Nunc viduam extrudi turpe est:" ferme eadem omnia
914	Quae tute dudum coram me incusaveras.
915	Satis superbe illuditis me. 
916	Quia ne alteram quidem illam potero ducere:
917	Nam quo redibo ore ad eam quam contemserim?
918	Tum autem Antiphonem video ab sese amittere
919	Invitum eam; inque. 
920	Invitum sane mulierem ab se amittere.
921	Sed transi sodes ad forum, atque illud mihi
922	Argentum rursum iube rescribi, Phormio. 
923	Quodne ego discripsi porro illis quibus debui
924	Quid igitur fiet? 
925	Quam despondisti, ducam: sin est ut velis
926	Mancre illam apud te, dos hic maneat, Demipho.
927	Nam non est aequum me propter vos decipi,
928	Quum ego vestri honoris causa repudium alterae
929	Remiserim quae dotis tantundem dabat.
930	I hinc in malam rein cum istac magnificentia,
931	Fugitive: etiam nunc credis te ignorarier,
932	Aut tua facta adeo? 
933	Si tibi data esset? 
934	Cum illa habitet apud te; hoc vestrum consilium fuit.
935	 Quaeso, quid narras? 
936	Immo vero uxorem tu cedo. 
937	In ius? enimvero si porro esse odiosi pergitis— 
938	Quid facies? 
939	Patrocinari fortasse arbitramini:
940	Etiam dotatis soleo. 
941	Hic quandam noram cuius vir uxorem — 
942	Lemni habuit aliam:— 
943	Suscepit; et eam clam educat. 
944	Haec adeo ego illi iam denarrabo. 
945	Ne facias. 
946	Missum te facimus. 
947	Argentum quod habes condonamus te. 
948	Quid vos, malum, ergo me sic ludificamini,
949	Inepti, vestra puerili sententia?
950	"Nolo, volo: volo, nolo rursum: cedo, cape.
951	Quod dictum, indictum est: quod modo erat ratum, irritum est."
952	Quo pacto aut unde haec hic rescivit? 
953	Nisi me dixisse nemini id certo scio.
954	Monstri, ita me Di ament, simile. 
955	Hicine ut a nobis hoc tantum argenti auferat,
956	Tam aperte irridens? Emori hercle satius est.
957	Animo virili praesentique ut sis para:
958	Vides tuum peccatum esse clatum foras;
959	Neque iam id celare posse te uxorem tuam.
960	Nunc quod ipsa ex aliis auditura sit, Chreme,
961	Id nosmet ipsos indicare placabilius est.
962	Tum hunc impuratum poterimus nostro modo
963	Ulcisci. 
964	Hi gladiatorio animo ad me affectant viam.
965	At vereor ut placari possit. 
966	Ego redigam vos in gratiam, hoc fretus, Chreme,
967	Quum e medio excessit unde haec suscepta est tibi.
968	Itane agitis mecum? Satis astute aggredimini.
969	Non hercle ex re istius me instigasti, Demipho.
970	Ain tu? Ubi quae libitum fuerit peregre feceris,
971	Neque huius sis veritus feminae primariae,
972	Quin novo modo ei faceres contumeliam,
973	Venias mihi precibus lautum peccatum tuum?
974	Hisce ego illlam dictis ita tibi incensam dabo
975	Ut ne restinguas lacrimis si exstillaveris.
976	Malum quod isti Di Deaeque omnes duiut.
977	Tantane affectum quenquam esse hominem audacia?
978	Non hoc publicitus scelus hinc deportarier
979	In solas terras? 
980	Ut quid agam cum illo nesciam prorsum. 
981	In ius eamus. 
982	Assequere ac retine, dum ego huc servos evoco.
983	Enim solus nequeo: accurre huc. 
984	Tecum. 
985	Rape hunc. 
986	Nausistrata, exi. 
987	Quantum valet. 
988	Taceam? 
989	Vel oculum exclude: est ubi vos ulciscar probe. 
990	Quis nominat me? 
991	Mi vir? 
992	Non mihi respondes? 
993	Qui hercle ubi sit nescit? 
994	Abi, tange: si non totus friget, me enica.
995	Nihil est. 
996	Ausculta. 
997	Huic credam qui nihil dixit? 
998	Timore. 
999	Ego timeo? 
1000	Et hoc nihil est quod ego dico, tu narra. 
1001	Tibi narret? 
1002	Pro fratre. 
1003	Non opus est dicto. 
1004	In Lemno— 
1005	Uxorem duxit. 
1006	Sic factum est. 
1007	Suscepit iam unam, dum tu dormis. 
1008	Pro Di immortales, facinus indignum, et malum.
1009	Hoc actum est. 
1010	Qui mihi ubi ad uxores ventum est tum fiunt senes.
1011	Demipho, te appello; nam me cum hoc ipso distaedet loqui.
1012	Haecine erant itiones crebrae, et mansiones diutinae
1013	Lemni? haecine erat ea quae nostros fructus minuebat vilitas?
1014	Ego, Nausistrata, esse in hac re culpam meritam non nego;
1015	Sed ea quin sit ignoscenda. 
1016	Nam neque negligentia tua, neque odio id fecit tuo.
1017	Vinolentus fere abhinc annos quindecim mulierculam
1018	Eam compressit, unde haec nata est: neque postilla unquam attigit.
1019	Ea mortem obiit, e medio abiit, qui fuit in re hac serupulus.
1020	Quamobrem te oro, ut alia facta tua sunt, aequo animo hoc feras.
1021	Quid ego aequo animo? Cupio misera in hac re iam defungier.
1022	Sed quid sperem? aetate porro minus peccaturum putem?
1023	Iam tum erat senex, senectus si verecundos facit.
1024	An mea forma atque aetas nunc magis expetenda est, Demipho?
1025	Quid mihi nunc affers quamobrem exspectem aut sperem porro non fore?
1026	Exsequias Chremeti quibus est commodum ire hem tempus est.
1027	Sic dabo: age nunc, age, Phormionem qui volet lacessito.
1028	Faxo tali eum mactatum atque hic est infortunio.
1029	Redeat sane in gratiam: iam supplici satis est mihi:
1030	Habet haec ei quod dum vivat usque ad aurem ogganniat.
1031	At meo merito, credo: quid ego nunc commemorem, Demipho,
1032	Singulatim qualis ego in hunc fuerim? 
1033	Tecum. 
1034	Verum, quando iam accusando fieri infectum non potest,
1035	Ignosce: orat; confitetur; purgat: quid vis amplius?
1036	Enimvero prius quam haec dat veniam, mihi prospiciam et Phaedriae.
1037	Heus, Nausistrata, prius quam huic respondes temere, audi. 
1038	Ego minas triginta per fallaciam ab illo abstuli;
1039	Eas dedi tuo gnato; is pro sua amica lenoni dedit.
1040	Hem, quid ais? 
1041	Homo adolescens si habet unam amicam, tu uxores duas?
1042	Nihil pudere! Quo ore illum obiurgabis? responde mihi. 
1043	Faciet ut voles. 
1044	Neque ego ignosco neque promitto quicquam; neque respondeo,
1045	Prius quam gnatum video: eius iudicio permitto omnia;
1046	Quod is iubebit, faciam. 
1047	Satin tibi est Chreme ? 
1048	Et praeter spem. 
1049	Vestrae familiae hercle amicus, et tuo summus Phaedriae.
1050	Phormio, at ego ecastor posthac tibi quod potero et quae voles
1051	Faciamque et dicam. 
1052	Vin primum hodie facere quod ego gaudeam, Nausistrata,
1053	Et quod tuo viro oculi doleant? 
1054	Pol vero voco. 
1055	Iudex noster? 
