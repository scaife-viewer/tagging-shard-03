3	Si ex te tacente fieri possem certior,
4	ere, quae miseriae te tam misere macerent,
5	duorúm labori ego hominum parsissem lubens,
6	mei te rogandi et tis respondendi mihi;
7	nunc quoniam id fieri non potest, necessitas
8	me subigit ut te rogitem. responde mihi:
9	quid est quod tu exanimatus iam hos multos dies
10	gestas tabellas tecum, eas lacrumis lavis,
11	neque tui participem consili quemquam facis?
12	eloquere, ut quod ego nescio id tecum sciam.
13	Misere miser sum, Pseudole.
13b	Id te Iuppiter
14	prohibessit.
14b	Nihil hoc Iovis ad iudicium attinet:
15	sub Veneris regno vapulo, non sub Iovis.
16	Licet me id scire quid sit? nam tu me antidhac
17	supremum habuisti comitem consiliis tuis.
18	Idem animus nunc est.
18b	Face me certum quid tibist;
19	iuvabo aut ré aut opera aut consilio bono.
20	Cape has tabellas, tute hinc narrato tibi
21	quae me miseria et cura contabefacit.
22	Mos tibi geretur. sed quid hoc, quaeso?
22b	Quid est?
23	Vt opinor, quaerunt litterae hae sibi liberos:
24	alia aliam scandit.
24b	Ludis iam ludo tuo?
25	Has quidem pol credo nisi Sibulla legerit,
26	interpretari álium posse neminem.
27	Cur inclementer dicis lepidis litteris
28	lepidis tabellis lepida conscriptis manu?
29	An, opsecro hercle, habent quas gallinae manus?
30	nam has quidem gallina scripsit.
30b	Odiosus mihi es.
31	lege vel tabellas redde.
31b	Immo enim pellegam.
32	advortito animum.
32b	Non adest.
32c	At tu cita.
33	Immo ego tacebo, tu istinc ex cera cita;
34	nam istic meus animus nunc est, non in pectore.
35	Tuam amicam video, Calidore.
35b	Vbi ea est, opsecro?
36	Eccam in tabellis porrectam: in cera cubat.
37	At te di deaeque quantumst—
37b	Servassint quidem.
38	Quasi solstitialis herba paulisper fui:
39	repente exortus sum, repentino occidi.
40	Tace, dúm tabellas pellego.
40b	Ergo quin legis?
41	“Phoenicium Calidoro amatori suo
42	per ceram et lignum litterasque interpretes
43	salutem mittit et salutem abs te expetit,
44	lacrumans titubanti ánimo, corde et pectore.”
45	Perii, salutem nusquam invenio, Pseudole,
46	quam illi remittam.
46b	Quam salutem?
46c	Argenteam.
47	Pro lignean salute vis argenteam
48	remittere illi? vide sis quam tu rem geras.
49	Recita modo: ex tabellis iam faxo scies
50	quam subito argento mi usus invento siet.
51	“Leno me peregre militi Macedonio
52	minis viginti vendidit, voluptas mea;
53	et prius quam hinc abiit, quindecim miles minas
54	dederat; nunc unae quinque remorantur minae.
55	ea caúsa miles hic reliquit symbolum,
56	expressam in cera ex anulo suam imaginem,
57	ut qui huc adferret eius similem symbolum,
58	cum eo simul me mitteret. ei rei dies
59	haec praestituta est, proxuma Dionysia.”
60	cras ea quidem sunt.
60b	Prope adest exitium mihi,
61	nisi quid mihi in te est auxili.
61b	Sine pellegam.
62	Sino, nám mihi videor cúm ea fabularier;
63	lege: dulce amarumque una nunc misces mihi.
64	“Nunc nostri amores mores consuetudines,
65	iocus lúdus sermo suavisaviatio
66	compressiones artae amantum corporum,
67	teneris labellis molles morsiunculae,
67a	nostrorum órgiorum—iunculae
68	papillarum horridularum oppressiunculae,
69	harunc voluptátum mi omnium atque itidem tibi
70	distractio discidium vastities venit,
71	nisi quae mihi in test aut tibist in me salus.
72	haec quaé ego scivi ut scires curavi omnia;
73	nunc ego te experiar quid ames, quid simules. vale.”
74	Est misere scriptum, Pseudole.
74b	O, miserrime.
75	Quin fles?
75b	Pumiceos oculos habeo: non queo
76	lacrumam exorare ut expuant unam modo.
77	Quid ita?
77b	Genus nostrum semper siccoculum fuit.
78	Nilne adiuvare me audes?
78b	Quid faciam tibi?
79	Eheú.
79b	Eheu? id quidem hercle ne parsis: dabo.
80	Miser sum, argentum nusquam invenio mutuom.
81	Eheu.
81b	Neque intus nummus ullus est.
81c	Eheu.
82	Ille abducturus est mulierem cras.
82b	Eheu.
83	Istocine pacto me adiuvas?
83b	Do id quod mihi est;
84	nam is mihi thensaurus iugis in nostra est domo.
85	Actum est de me hodie. sed potes nunc mutuam
86	drachumam dare unam mihi, quam cras reddam tibi?
87	Vix hercle, opinor, si me opponam pignori.
88	sed quid ea drachuma facere vis?
88b	Restim volo
89	mihi émere.
89b	Quam ob rem?
89c	Qui me faciam pensilem.
90	certum est mihi ante tenebras tenebras persequi.
91	Quis mi igitur drachumam reddet, si dedero tibi?
92	an tu te ea caúsa vis sciens suspendere
93	ut me defraudes, drachumam si dederim tibi?
94	Profecto nullo pacto possum vivere,
95	si illa a me abalienatur atque abducitur.
96	Quid fles, cucule? vives.
96b	Quid ego ni fleam,
97	quoi nec paratus nummus argenti siet
98	neque libellai spes sit usquam gentium?
99	Vt litterarum ego harum sermonem audio,
100	nisi tu illi lacrumis fleveris argenteis,
101	quod tu istis lacrumis te probare postulas,
102	non pluris refert quam si imbrem in cribrum geras.
103	verum ego te amantem, ne pave, non deseram.
104	spero alicunde hodie me bona opera aut hac mea
105	tibi inventurum esse auxilium argentarium.
106	atque id futurum unde unde dicam nescio,
107	nisi quia futurum est: ita supercilium salit.
108	Vtinam quae dicis dictis facta suppetant.
109	Scis tu quidem hercle, mea si commovi sacra,
110	quo pacto et quantas soleam turbellas dare.
111	In te nunc omnes spes sunt aetati meae.
112	Satin est, si hanc hodie mulierem efficio tibi
113	tua ut sit, aut si tibi do viginti minas?
114	Satis, sí futurumst.
114b	Roga me viginti minas,
115	ut me effecturum tibi quod promisi scias.
116	roga, opsecro hercle. gestio promittere.
117	Dabisne argenti mi hodie viginti minas?
118	Dabo. molestus nunciam ne sis mihi.
119	atque hoc, ne dictum tibi neges, dico prius:
120	si neminem alium potero, tuom tangam patrem.
121	Di te mihi semper servent. verum, si potest,
122	pietatis causa—vel etiam matrem quoque.
123	De istac re in oculum utrumvis conquiescito.
124	Oculum anne in aurem?
124b	At hoc pervolgatumst minus.
125	nunc, ne quis dictum sibi neget, dico omnibus
126	pube praesenti in contione: omni poplo,
127	omnibus amicis notisque edico meis,
128	in hunc diem a me ut caveant, ne credant mihi.
129	St, táce opsecro hércle.
129b	Quid negoti est?
129c	Ostium
131	lenonis crepuit.
131b	Crura mavellem modo.
132	Atque ipse egreditur intus, periuri caput.
133	Exíte, agite exite, ígnavi, male hábiti et male concíliati,
134	quorúm numquam quicquám quoiquam venit ín mentem ut recté faciant,
135	quibus, nísi ad hoc exemplum éxperior, non pótest usura usúrpari.
136	neque ego hómines magis asinós numquam vidi, íta plagis costaé callent:
137	quós quom ferias, tíbi plus noceas; éo enim ingenio hi súnt flagritribae,
138	qui haéc habent cónsilia, úbi data occásiost, rape clépe tene
139	hárpaga bibe és fuge: hoc
140	ést eorum opus, ut mávelis lúpos apud ovis línquere,
141	quam hós domi custodes.
142	át faciem quom aspícias eorum, hau máli videntur: ópera fallunt.
143	núnc adeo hanc edictionem nisi animum advortetis omnes,
144	nisi somnum socordiamque ex pectore oculisque exmovetis,
145	ita ego vestra latera loris faciam ut valide varia sint,
146	ut né peristromáta quidem aeque pícta sint Campánica
147	neque Aléxandrina beluata tonsilia tappetia.
148	atque héri iam edixeram omnibus dederamque eas provincias,
149	verum ita vos estis praediti callenti ingenio ímprobi,
150	officium vestrum ut vos malo cogatis commonerier;
151	nempe íta animati éstis vos: vincítis duritia hoc átque me.
152	hoc sis vide, ut alias res agunt. hoc ágite, hoc animum advortite,
153	huc adhibete auris quae ego loquor, plagigera genera hóminum.
154	numquam edepol vostrum durius tergum erit quam terginum hoc meum.
155	quid nunc? doletne? em sic datur, si quis erum servos spernit.
156	adsistite omnes contra me et quae loquar advortite animum.
157	tu qui urnam habes aquam ingere, face plenum ahenum sit coco.
158	te cum securi caudicali praeficio provinciae.
159	At haec retunsast.
159b	Sine siet; itidem vos quoque estis plagis omnes :
160	numqui minus ea gratia tamen omnium opera útor?
161	tíbi hoc praecipio ut níteant aedes. hábes quod facias: própera, abi intro.
162	tu esto lectisterniator. tu argentum eluito, idem exstruito.
163	haec, quom ego a foro revortar, facite ut offendam parata,
164	vorsa sparsa, tersa strata, lautaque unctaque omnia ut sint.
165	nam mi hódie natalís dies est, decet éum omnis vos concélebrare.
166	pernám callum glandiúm sumen facito ín aqua iaceant. sátin audis?
167	magnífice volo me víros summos accípere, ut mihi rem essé reantur.
168	intro abíte atque haec cito célerate, ne móra quae sit, cocus cum veniat;
169	ego eo ín macellum, ut píscium quidquíd ibist pretio praéstinem.
170	i, púere, prae; ne quísquam pertundát cruminam caútiost.
171	vel ópperire, est quód domi dicére paene fui oblítus.
172	audítin? vobis, múlieres, hanc hábeo edictiónem.
173	vós, quae in munditiís, mollitiis déliciisque aetátulam agitis,
174	viris cúm summis, inclútae amicae, nunc égo scibo atque hodie éxperiar,
175	quae cápiti, quae ventri óperam det, quae suaé rei, quae somnó studeat;
176	quam líbertam fore míhi credam et quam vénalem, hodie expériar.
177	facite hódie ut mihi munéra multa huc ab amátoribus convéniant.
178	nam nísi mihi penus annúos hodie † convenit, cras populo prostituam vos.
179	natálem scitis mi ésse diem hunc: ubi istí sunt quibus vos óculi estis,
180	quibus vítae, quibus delíciae estis, quibus sávia, mammia, méllillae?
181	maniplátim mihi munérigeruli facite ánte aedis iam hic ádsint.
182	cur égo vestem, aurum atque éa quibus est vobís usus, prahibeo? aút quid mi
183	domi nísi malum vestra operást hodie? improbaé vini modo cúpidae estis:
184	eo vós † vestros panticesque adeo madefáctatis, quom ego sim híc siccus.
185	nunc ádeo hoc factust óptumum, ut nomíne quemque appellem suo,
186	ne díctum esse actutúm sibi quaepiám vostrarum míhi neget:
187	advórtite animum cúnctae.
188	princípio, Hedytium, técum ago, quae amíca es frumentáriis,
189	quibus cúnctis montes máxumi acervi frumenti súnt domi:
190	fac sís sit delatum húc mihi fruméntum, hunc annum quód satis,
191	mi et fámiliae omni sít meae, atque ádeo ut frumento áfluam,
192	ut cívitas nomén mihi commútet meque ut praédicet
193	lenóne ex Ballióne regem Iásonem.
194	Aúdin, furcifér quae loquitur? sátin magnificus tíbi videtur?
195	Pól iste, atque etiam málificus.
195a	séd tace atque hanc rém gere.
196	Aéschrodora, tú quae amicos tíbi habes lenonum aémulos
197	lánios, qui, item ut nós iurando, iúre malo male quaérunt rem, audi:
198	nísi carnariá tria gravida tégoribus onere úberi hodie
199	míhi erunt, cras te quási Dircam olim, ut mémorant, duo gnatí Iovis
200	dévinxere ad taúrum, item ego te dístringam ad carnárium;
201	íd tibi profecto taúrus fiet.
201b	Nímis sermone huius íra incendor.
202	Húncine hic hominém pati
202b	cólere iuventutem átticam?
203	úbi sunt, ubi latént quibus aetas íntegra est, qui amant á lenone?
204	quín conveniunt? quín una omnes péste hac populum hunc líberant?
205	sed nímium stultus, nímis fui
205b	indóctus: illine aúdeant
205a	id fácere quibus ut sérviant
206	suos ámor cogit?
206b	simul prohibet faciant adversum eos quod nolunt
207	Vah táce.
207b	Quid est?
208	Male mórigeru ’ s e s mihi, quóm sermoni huius óbsonas.
209	Táceo.
209b	At taceas málo multo quám tacere dicas.
209c	Tu aútem,
210	Xýstilis, fac ut ánimum advortas, quóius amatorés olivi
211	δύναμιν domi habent máxumam.
212	sí mihi non iam huc cúlleis
213	óleum deportátum erit,
214	te ípsam culleo égo cras faciam ut déportere—in pérgulam;
215	íbi tibi adeo léctus dabitur, úbi tu hau somnum cápias, sed ubi
216	úsque ad languorém—tenes
217	quó se haec tendant quaé loquor.
218	áin, excetra tu? quaé tibi amicos tót habes tam probe óleo onustos,
219	num quoípiam est hodié tua tuorum ópera conservórum
220	nítidiusculúm caput? aut num ipse égo pulmento utór magis
221	únctiusculó? sed scio, tu óleum hau magni péndis, vino
222	té devincis. síne modo,
223	réprehendam hercle ego cúncta una opera, nísi quidem hodie tu ómnia
224	fácis effecta haec út loquor.
225	tu aútem, quae pro cápite argentum míhi iam iamque sémper numeras,
226	éa pacisci módo scis, sed quod pácta es non scis sólvere,
227	Phoenícium, tibi ego haéc loquor, delíciae summatúm virum:
228	nísi hodie mi ex fúndis tuorum amícorum omne huc pénus adfertur,
229	crás Phoeniciúm poeniceo cório invises pérgulam.
230	Pseudóle, non audis quae híc loquitur?
230b	Audío, ere, equidem atque animum ádvorto.
231	Quid mi és auctor, huic út mittam, ne amícam hic meam prostítuat?
232	Nil cúrassis, liquido és animo: ego pró me et pro te cúrabo.
233	iam díu ego huic bene et hic míhi volumus, et amícitia est antíqua:
234	mittam hódie huic suo die nátali malam rém magnam et matúram.
235	Quid opúst?
235b	Potin aliam rem út cures?
235c	At—
235d	Bát.
235e	Crucior.
235f	Cor dúra.
236	Non póssum.
236b	Fac possís.
236c	Quonam pactó possim?
236d	Vince ánimum.
237	in rém quod sit praevórtaris quam in re ádvorsa animo auscúltes.
238	Nugae ístaec sunt: non iúcundumst nisi amáns facit stulte.
238b	Pérgin?
239	O Pseúdole mi, sine sím nihili,
239b	mitte mé sis.
239c	Sino, modo ego ábeam.
240	Mane, máne, iam ut voles med ésse ita ero.
240b	Nunc tú sapis.
241	ít dies; egó mihi cesso.
241b	í prae, puere.
241c	Heus, ábit. quin revocas?
242	Quíd properas? placide.
242b	át prius quam abeat.
242c	Quíd hoc , malum, tam plácide is, puere?
243	Hódie nate, heus, hódie nate, tíbi ego dico, heus, hódie nate,
244	redi ét respice ád nos. tamétsi occupátu ’ s e s,
245	morámur. mane, ém conloquí qui volúnt te.
246	Quid hóc est? quis ést qui morám mi occupáto
247	moléstam optulit?
247b	Qui tibí sospitalis
248	fuít.
248b	Mortuóst qui fuít: qui sit úsust.
249	Nímis superbe.
249b	Nímis molestus.
249c	Réprehende hominem, adséquere.
249d	I puere.
250	Occédamus hác obviám.
250b	Iuppitér te
251	perdát, quisquis és.
251b	Te volo.
251c	át vos ego ámbos.
252	vorte hác te, puere.
252b	Non licét conloquí te?
253	At míhi non lubét.
253b	Sin tuámst quippiam ín rem?
254	Licétne, opsecró, bitere án non licet?
254b	Vah,
255	mánta.
255b	Omitte.
255c	Bállio, audi.
255d	Súrdus sum † profecto inanilogistae.
256	Dedí dum fuít.
256b	Non petó quod dedísti.
257	Dabó quando erít.
257b	Ducitó quando habébis.
258	éheu, quam ego malis pérdidi modis
259	quód tibi détuli et quód dedi.
259b	Mórtua
260	vérba re núnc facis; stúltus es, rem áctam agis.
261	Nósce saltem húnc quis est.
261b	Iám diu scio
262	quí fuit: núnc qui sit ipsús sciat.
263	ámbula tú.
263b	Potin út semel modo,
264	Bállio, huc cúm lucro respícias?
265	Réspiciam istoc prétio; nam si sácruficem summó Iovi
266	atque in manibus exta teneam, ut poriciam, interea loci
267	si lucri quid detur, potius rem divinam deseram.
268	non potest pietati opsisti huíc, utut rés sunt ceterae.
269	Deos quidem, quos maxume aequom est metuere, eos minimi facit.
270	Compellabo. salve multum, serve Athenis pessume.
271	Di te deaeque ament vel huius arbitratu vel meo,
272	vel, si dignu ’ s e s alio pacto, neque ament nec faciant bene.
273	Quid agitur, Calidore?
273b	Amatur atque egetur acriter.
274	Misereat, si familiam alere possim misericordia.
275	Heia, scimus nos quidem te qualis sis; ne praedices.
276	sed scin quid nos volumus?
276b	Pol ego propemodum: ut male sit mihi.
277	Et id et hoc quod te revocamus. quaeso animum advorte.
277b	Audio.
278	atque in pauca, ut occupatus nunc sum, confer quid velis.
279	Hunc pudet, quod tibi promisit quaque id promisit die,
280	quia tibi minas viginti pró amica etiam non dedit.
281	Nimio id quod pudet facilius fertur quam illud quod piget.
282	non dedisse istunc pudet: me quia non accepi piget.
283	At dabit, parabit: aliquot hos dies manta modo.
284	nám hic id metuit, ne illam vendas ob simultatem suam.
285	Fuit occasio, si vellet, iam pridem argentum ut daret.
286	Quid, si non habui?
286b	Si amabas, invenires mutuom,
287	ad danistam devenires, adderes faenusculum,
288	surruperes patri.
288b	Surruperet hic patri, audacissume?
289	non periclumst ne quid recte monstres.
289b	Non lenoniumst.
290	Egon patri surrupere possim quicquam, tam cauto seni?
291	atque adeo, si facere possim, pietas prohibet.
291b	Audio.
292	pietatem ergo istam amplexator noctu pro Phoenicio.
293	sed cum pietatem te amori video tuo praevortere,
294	omnes homines tibi patres sunt? nullus est tibi quem roges
295	mutuom argentum?
295b	Quin nomen quoque iam interiit mutuom.
296	Heus tu, postquam hercle isti a mensa surgunt satis poti viri,
297	qui suom repetunt, alienum reddunt nato nemini,
298	postilla omnes cautiores sunt, ne credant alteri.
299	Nimis miser sum, nummum nusquam reperire argenti queo;
300	ita miser et amore pereo et inopia argentaria.
301	Eme die caeca hercle olivom, id vendito oculata die:
302	iam hercle vel ducentae fieri possunt praesentes minae.
303	Perii, annorum lex me perdit quinavicenaria.
304	metuont credere omnes.
304b	Eadem est mihi lex: metuo credere.
305	Credere autem? eho an paenitet te, quanto hic fuerit usui?
306	Non est usu quisquam amator nisi qui perpetuat data;
307	det, det usque: quando nil sit, simul amare desinat.
308	Nilne te miseret?
308b	Inanis cedis, dicta non sonant.
309	atque ego te vivom salvomque vellem.
309b	Eho an iam mortuost?
310	Vtut est, mihi quidem profecto cum istis dictis mortuost:
311	ilico vixit amator, ubi lenoni supplicat.
312	semper tu ad me cum argentata accedito querimonia;
313	nam istuc quod nunc lamentare, non esse argentum tibi,
314	apud novercam querere.
314b	Eho an umquam tu huius nupsisti patri?
315	Di melius faciant.
315b	Face hoc quod te rogamus, Ballio,
316	mea fide, si isti formidas credere. ego in hoc triduo
317	aut terra aut marí alicunde evolvam id argentum tibi.
318	Tibi ego credam?
318b	Quor non?
318c	Quia pol quá opera credam tibi,
319	una opera alligem fugitivam canem agninis lactibus.
320	Sicine mi abs te bene merenti male refertur gratia?
321	Quid nunc vis?
321b	Vt opperiare hos sex dies aliquos modo,
322	ne illam vendas neu me perdas hominem amantem.
322b	Animo bono es.
323	vel sex menses opperibor.
323b	Euge, homo lepidissume.
324	Immo vin etiam te faciam ex laeto laetantem magis?
325	Quid iam?
325b	Quia enim non venalem iám habeo Phoenicium.
326	Non habes?
326b	Non hercle vero.
326c	Pseudole, ei accerse hostias,
327	victumas, lanios, ut ego huic sacruficem summo Iovi;
328	nam hic mihi nunc est multo potior Iuppiter quam Iuppiter.
329	Nolo victumas: agninis me extis placari volo.
330	Propera, quid stas? ei accerse agnos. audin quid ait Iuppiter?
331	Iam hic ero; verum extra portam mi etiam currendumst prius.
332	Quid eo?
332b	Lanios inde accersam duo cum tintinnabulis,
333	eadem duo greges virgarum inde ulmearum adegero,
334	ut hodie ad litationem huic suppetat satias Iovi.
335	I in malam crucem.
335b	Istuc ibit Iuppiter lenonius.
336	
336b	Ex tua re est, ut ego emoriar.
336c	Quidum?
336d	Ego dicam tibi:
337	quia edepol, dum ego vivos vivam, numquam eris frugi bonae.
338	Ex tua re non est, ut ego emoriar.
338b	Quidum?
338c	Sic, quia
339	sí ego emortuos sim, Athenis te sit nemo nequior.
340	Dic mihi, obsecro hercle, verum serio hoc quod te rogo.
341	non habes venalem amicam tu meam Phoenicium?
342	Non edepol habeo profecto, nam iam pridem vendidi.
343	Quo modo?
343b	Sine ornamentis, cum intestinis omnibus.
344	Meam tu amicam vendidisti?
344b	Valde, viginti minis.
345	Viginti minis?
345b	Vtrum vis, vel quater quinis minis,
346	militi Macedonio, et iam quindecím habeo minas.
347	Quid ego ex te audio?
347b	Amicam tuam esse factam argenteam.
348	Cur id ausu ’ s e s facere?
348b	Libuit, mea fuit.
348c	Eho, Pseudole,
349	ei, gladium adfer.
349b	Quid opus gladio?
349c	Qui hunc occidam atque me.
350	Quin tu ted occidis potius? nam hunc fames iam occiderit.
351	Quid ais, quantum terra † tegit hominum periurissume?
352	iuravistin te illam nulli venditurum nisi mihi?
353	Fateor.
353b	Nempe concéptis verbis?
353c	Etiam consutis quoque.
354	Periuravisti, sceleste.
354b	At argentum intro condidi.
355	ego scelestus nunc argentum promere possum domo:
356	tu qui pius, istoc es genere gnatus, nummum non habes.
357	Pseudole, adsiste altrim secus atque onera hunc maledictis.
357b	Licet.
358	numquam ad praetorem aeque cursim curram, ut emittar manu.
359	Ingere mala multa.
359b	Iam ego te differam dictis meis.
360	impudice.
360b	Itast.
360c	Sceleste.
360d	Dicis vera.
360e	Verbero.
361	Quippini?
361b	Bustirape.
361c	Certo.
361d	Furcifer.
361e	Factum optume.
362	Sociofraude.
362b	Sunt mea istaec.
362c	Parricida.
362d	Perge tu.
363	Sacrilege.
363b	Fateor.
363c	Periure.
363d	Vetera vaticinamini.
364	Legirupa.
364b	Valide.
364c	Permities adulescentum.
364d	Acerrume.
365	Fur.
365b	Babae.
365c	Fugitive.
365d	Bombax.
365e	Fraus populi.
365f	Planissume.
366	Fraudulente.
366b	Impure.
366c	Leno.
366d	Caenum.
366e	Cantores probos.
367	Verberavisti patrem atque matrem.
367b	Atque occidi quoque,
368	potius quam cibum praehiberem: num peccavi quippiam?
369	In pertusum ingerimus dicta dolium, operam ludimus.
370	Numquid aliud etiam voltis dicere?
370b	Ecquid te pudet?
371	Ten, amatorem esse inventum inanem quasi cassam nucem?
372	verum quamquam multa malaque dicta dixistis mihi,
373	nisi mihi hodie attulerit miles quinque quas debet minas,
374	sicut haec est praestituta summa ei argento dies,
375	si id non adfert, posse opinor facere me officium meum.
376	Quid id est?
376b	Si tu argentum attuleris, cum illo perdidero fidem:
377	hoc meum est officium. ego, operae si sit, plus tecum loquar;
378	sed sine argénto frustra es qui me tui misereri postulas.
379	haec meast sententia, ut tu hinc porro quid agas consulas.
380	Iamne abis?
380b	Negoti nunc sum plenus.—
380c	Paulo post magis.
381	illic homo meus est, nisi omnes di me atque homines deserunt.
382	exossabo ego illúm simulter itidem ut murenam coquos.
383	nunc, Calidore, te mihi operam dare volo.
383b	Ecquid imperas?
384	Hoc ego oppidum admoenire, ut hodie capiatur, volo;
385	ad eam rem usust homine astuto, docto, cauto et callido,
386	qui imperata ecfecta reddat, non qui vigilans dormiat.
387	Cedo mihi, quid es facturus?
387b	Temperi ego faxo scies.
388	nolo bis iterari, sat sic longae fiunt fabulae.
389	Optumum atque aequissimum oras.
389b	Propera, adduc hominem cito.
390	Pauci ex multis sunt amici, hómini qui certi sient.
391	Ego scio istuc. ergo utrumque, tibi nunc dilectum para
392	ex multis atque exquire illinc unum qui certus siet.
393	Iam hic faxo aderit.—
393b	Potin ut abeas? tibi moram dictis creas.
415	Si de damnosis aut si dé amatoribus
416	dictator fiat nunc Athenis Atticis,
417	nemo anteveniat filio, credo, meo:
418	ita nunc per urbem solus sermoni omnibust,
419	eum velle amicam liberare et quaerere
420	argentum ad eam rem. hoc alii mihi renuntiant;
421	atque id iam pridem sensi et subolebat mihi,
422	sed dissimulabam.
422b	Iám illi fetet filius.
423	occisa est haec res, haeret hoc negotium.
424	quo in commeatum volui árgentarium
425	proficisci, ibi nunc oppido opsaeptast via.
426	praesensit: nihil est praedae praedatoribus.
427	Homines qui gestant quique auscultant crimina,
428	si meo arbitratu liceat, omnes pendeant,
429	gestores linguis, auditores auribus.
430	nam istaec quae tibi renuntiantur, filium
431	te velle amantem argento circumducere,
432	fors fuat an istaec dicta sint mendacia;
433	sed si sint ea vera, ut nunc mos est, maxume,
434	quid mirum fecit? quid novom, adulescens homo
435	si amat, si amicam liberat?
435b	Lepidum senem.
436	Vetus nólo faciat.
436b	At enim nequiquam nevis;
437	vel tu ne faceres tale in adulescentia.
438	probum patrem esse oportet qui gnatum suom
439	essé probiorem quam ipsus fuerit postulet.
440	nam tu quod damni et quod fecisti flagiti
441	populo viritim potuit dispertirier.
442	idne tú mirare, si patrissat filius?
443	ὦ Ζεῦ , quam pauci éstis homines commodi. em,
444	illic ést pater patrem esse ut aequom est filio.
445	Quis hic lóquitur? meus est hic quidem sérvos Pseudolus.
446	hic mihi corrumpit filium, scelerum caput;
447	hic dux, hic illi est paedagogus, hunc ego
448	cupio excruciari.
448b	Iam istaec insipientiast,
449	iram in promptu gerere. quanto satius est
450	adire blandis verbis atque exquaerere,
451	sintne illa necne sint quae tibi renuntiant.
452	bonus animus in mala re dimidiumst mali.
453	Tibi auscultabo.
453b	Itur ad te, Pseudole.
454	orationem tibi para advorsum senem.
455	erum saluto primum, ut aequomst; postea,
456	si quid superfit, vicinos impertio.
457	Salve. quid agitur?
457b	Statur hic ad hunc modum.
458	Statum vide hominis, Callipho, quam basilicum.
459	Bene confidenterque adstitisse intellego.
460	Decet innocentem qui sit atque innoxium
461	servom superbum esse, apud erum potissimum.
462	Sunt quae te volumus percontari, quae quasi
463	per nebulam nosmet scimus atque audivimus.
464	Conficiet iam te hic verbis, ut tu censeas
465	non Pseudolum, sed Socratem tecum loqui.
466	Itast, iam pridem tu me spernis, sentio.
467	parvam esse apud te mihi fidem ipse intellego.
468	cupis me ésse nequam: tamen ero frugi bonae.
469	Fac sis vocivas, Pseudole, aedis aurium,
470	mea ut migrare dicta possint quo volo.
471	Age loquere quidvis, tametsi tibi suscenseo.
472	Mihin dómino servos tu suscenses?
472b	Tam tibi
473	mirum id videtur?
473b	Hercle qui, ut tu praedicas,
474	cavendum est mi aps te irato; atque alio tu modo
475	me verberare atque ego te soleo cogitas.
476	quid censes?
476b	Edepol merito esse iratum arbitror,
477	quom apud te parvast ei fides.
477b	Iam sic sino;
478	iratus sit: ego, ne quid noceat, cavero.
479	sed quid ais? quid hoc, quod te rogo?
479b	Sí quid vis, roga.
480	quod scibo, Delphis tibi responsum dicito.
481	Advorte ergo animum et fac sis promissi memor.
482	quid ais? ecquam scis filium tibicinam
483	meum amare?
483b	ναὶ γάρ .
483c	Liberare quam velit?
484	καὶ τοῦτο ναὶ γάρ .
484b	Ecquas viginti minas
485	per sycophantiam atque per doctos dolos
486	paritas ut auferas a me?
486b	Abs te ego auferam?
487	Ita, quas meo gnato des, qui amicam liberet?
488	fatere, dic.
488b	καὶ τοῦτο ναί, καὶ τοῦτο ναί .
489	Fatetur.
489b	Dixin, Callipho, dudum tibi?
490	Memini.
490b	Quor haec, tu ubi rescivisti ilico,
491	celata me sunt? quor non rescivi?
491b	Eloquar.
492	quia nolebam ex me morem progigni malum,
493	erum ut servos criminaret apud erum.
494	Iuberes hunc praecipitem in pistrinum trahi.
495	Numquid peccatum est, Simo?
495b	Immo maxime.
496	Desiste, recte ego meam rem sapio, Callipho;
497	peccata mea sunt. animum advorte nunciam.
498	quapropter te expertem amoris nati habuerim? †
499	pistrinum in mundo scibam, si dixem, mihi.
500	Non a me scibas pistrinum in mundo tibi,
501	cum ea mussitabas?
501b	Scibam.
501c	Quin dictum est mihi?
502	Quia illúd malum aderat, istuc aberat longius;
503	illud erat praesens, huic erant dieculae.
504	Quid nunc agetis? nam hinc quidem a me non potest
505	argentum auferri, qui praesertim senserim.
506	ne quisquam credat nummum, iam edicam omnibus.
507	Numquam edepol quoiquam supplicabo, dum quidem
508	tu vives. tu mihi hercle árgentum dabis,
509	abs te equidem sumam.
509b	Tu a me sumes?
509c	Strenue.
510	Excludito mi hercle oculum, si dedero.
510b	Dabis.
511	iam dico ut a me caveas.
511b	Certe edepol scio,
512	si apstuleris, mirum et magnum facinus feceris.
513	Faciam.
513b	Si non apstuleris?
513c	Virgis caedito.
514	sed quid, si apstulero?
514b	Do Iovem testem tibi,
515	te aetatem impune habiturum.
515b	Facito ut memineris.
516	Egon ut cavere nequeam, cui praedicitur?
517	Praedico, ut caveas. dico, inquam, ut caveas. cave.
518	em istis mihi tu hodie manibus argentum dabis.
519	Edepol mortalem graphicum, si servat fidem.
520	Servitum tibi me abducito, ni fecero.
521	Bene atque amice dicis. †nam nunc, nam meust.
522	Vin etiam dicam quod vos magis miremini?
523	Studeo hercle audire, nam ted ausculto lubens.
523a	Agedum, nam satis libenter te ausculto loqui.
524	Prius quam ístam pugnam pugnabo, ego etiam prius
525	dabo aliam pugnam claram et commemorabilem.
526	Quam pugnam?
526b	Em ab hoc lenone vicino tuo
527	per sycophantiam atque per doctos dolos
528	tibicinam illam, tuos quam gnatus deperit,
529	ea círcumducam lepide lenonem.
529b	Quid est?
530	Effectum hoc hodie reddam utrumque ad vesperum.
531	Siquidem ístaec opera, ut praedicas, perfeceris,
532	virtute regi ágathocli antecesseris.
533	sed si non faxis, numquid causaest, ilico
534	quin te in pistrinum condam?
534b	Non unum in diem modo ,
535	verum hercle in omnis, quantumst; sed si effecero,
536	dabin mi argentum, quod dem lenoni, ilico,
537	tua voluntáte?
537b	Ius bonum orat Pseudolus;
538	dabo inque.
538b	At enim scin quid mihi in mentem venit?
539	quid si hisce inter se consenserunt, Callipho,
540	aut de compecto faciunt consutis dolis,
541	qui me argento intervertant?
541b	Quis me audacior
542	sit, si istuc facinus audeam? immo sic, Simo:
543	si sumus compecti seu consilium umquam iniimus de istac re
544	aut si de ea re umquam inter nos convenimus,
544a	quasi in libro cúm scribuntur calamo litterae
545	stilis me totum usque ulmeis conscribito.
546	Indice ludos nunciam, quando lubet.
547	Da in hunc diem operam, Callipho, quaeso mihi,
548	ne quo te ad aliud occupes negotium.
549	Quin rus ut irem iám heri mecum statueram.
550	At nunc disturba quas statuisti machinas.
551	Nunc non abire certum est istac gratia;
552	lubidost ludos tuos spectare, Pseudole.
553	et si hunc videbo non dare argentum tibi,
554	quod dixit, potius quam id non fiat, ego dabo.
555	Non demutabo.
555b	Namque edepol, si non dabis,
556	clamore magno et multo flagitabere.
557	agite amolimini hinc vos intro nunciam
558	ac meis vicissim date locum fallaciis.
559	Fiat, geratur mos tibi.
559b	Sed te volo
560	domi usque adesse.
560b	Quin tibi hanc operam dico.—
561	At ego ad forum ibo. iam hic ero.—
561b	Actutum redi.
562	suspicio est mihi nunc vos suspicarier,
563	me idcirco haec tanta facinora promittere,
564	quo vos oblectem, hanc fabulam dum transigam,
565	neque sim facturus quod facturum dixeram.
566	non demutabo. atque etiam certum, quod sciam,
567	quo id sim facturus pacto nil etiam scio,
568	nisi quia futurumst. nam qui in scaenam provenit,
569	novo módo novom aliquid inventum adferre addecet;
570	si id facere nequeat, det locum illi qui queat.
571	concedere aliquantisper hinc mi intro lubet,
572	dum concenturio in corde sycophantias.
573	sed mox exibo, non ero vobis morae;
573a	tibicen vos interibi hic delectaverit.—
574	Pro Iúppiter, ut mihi, quídquid ago, lepide ómnia prospereque éveniunt:
575	neque quód dubitem neque quód timeam, meo in péctore conditumst cónsilium.
576	nam ea stúltitiast, facinús magnum timidó cordi credére; nam omnes
577	rés perinde sunt
578	ut agás, ut eas magní facias; nam ego ín meo pectore príus 
579	íta paravi cópias,
580	duplicís triplicis dolos pérfidias, ut, ubíquomque hostibus cóngrediar
581	(maiórum meúm fretus vírtute dícam,
582	mea índustria ét malitiá fraudulénta),
583	facile út vincam, facile út spoliem meos pérduellis meis pérfidiis.
584	núnc inimicum ego húnc communem meum átque vostrorum ómnium,
585	Bállionem, exbállistabo lépide: date operam modo;
585a	hóc ego oppidum ádmoenire, ut hodie capiatúr, volo.
586	atque húc meas legionés adducam; si éxpugno
586a	(facilem hánc rem meis civíbus faciam),
587	post ád oppidum hoc vetus cóntinuo meum exércitum protinus óbducam:
588	inde me ét simul participés omnis meos praéda onerabo atque ópplebo,
589	metum ét fugam perduéllibus meis me út sciant natum.
590	éo sum genere gnátus: magna mé facinora décet efficere,
591	quae póst mihi clara et diú clueant.
592	sed hunc quém video? quis hic ést qui oculis meis óbviam ignobilis óbicitur?
593	lubet scíre quid hic veniát cum machaéra et huic, quám rem agat, hinc dabo insídias.
594	Hi lóci sunt atque hae régiones quae mi áb ero sunt demónstratae,
596	ut ego óculis rationém capio quam mi íta dixit erus méus miles,
597	septumás esse aedis á porta ubi ille hábitet leno, quoí iussit
598	symbólum me ferre et hoc árgentum. nimis vélim, certum qui id míhi faciat,
599	Ballió leno ubi hic hábitat.
600	St, tace, tace, meus hic est homo, ni omnes di atque homines deserunt.
601	novo cónsilio nunc míhi opus est,
601a	nova rés subito mi haec óbiectast:
602	hoc praévortar principio; illa omnia missa habeo, quae ante agere occepi.
603	iam pol ego hunc stratioticum nuntium advenientem probe percutiam.
604	óstium pultábo atque intus évocabo aliquém foras.
605	Quisquis es, compendium ego te facere pultandi volo;
606	nam ego precator et patronus foribus processi foras.
607	Tune es Ballio?
607b	Immo vero ego eius sum Subballio.
608	Quid istuc verbist?
608b	Condus promus sum, procurator peni.
609	Quasi te dicas atriensem.
609b	Immo atriensi ego impero.
610	Quid tu, servon es an liber?
610b	Nunc quidem etiam servio.
611	Ita videre, et non videre dignus qui liber sies.
612	Non soles respicere te, quom dicis iniuste alteri?
613	Hunc hominem malum esse oportet.
613b	Di me servant atque amant,
614	nam haec mihi incus est: procudam égo hodie hinc multos dolos.
615	Quid illic secum solus loquitur?
615b	Quid ais tu, adulescens?
615c	Quid est?
616	Esne tu an non es ab illo milite Macedonio,
617	servos eius qui hinc a nobis est mercatus mulierem,
618	qui argenti ero meo lenoni quindecim dederat minas,
619	quinque debet?
619b	Sum. sed ubi tu me novisti gentium
620	aut vidisti aut conlocutu ’ s e s? nam equidem Athenas antidhac
621	numquam veni, neque te vidi ante hunc diem umquam oculis meis.
622	Quia videre inde esse; nam olim quom abiit, argento haec dies
623	praestitutast, quoad referret nobis, neque dum rettulit.
624	Immo adest.
624b	Tun attulisti?
624c	Egomet.
624d	Quid dubitas dare?
626	Tibi ego dem?
626b	Mihi hercle vero, qui res rationesque eri
627	Ballionis curo, argentum accepto expenso et quoi debet dato.
628	Si quidem hercle etiam supremi promptas thensauros Iovis,
629	tibi libellam argenti numquam credam.
629b	Dum tu sternuas,
630	res erit soluta.
630b	Vinctam potius sic servavero.
631	Vae tibi, tu inventu ’ s e s vero, meam qui furcilles fidem.
632	quasi mihi nón sescenta tanta soli soleant credier.
633	Potest ut alii ita arbitrentur et ego ut ne credam tibi.
634	Quasi tu dicas me te velle argento circumducere.
635	Immo vero quasi tu dicas quasique ego autem id suspicer.
636	sed quid est tibi nomen?
636b	Servos est huic lenoni Surus,
637	eum esse me dicam. Surus sum.
637b	Surus?
637c	Id est nomen mihi.
638	Verba multa facimus. erus si tuos domi est, quin provocas,
639	ut id agam quod missus huc sum, quidquid est nomen tibi?
640	Si intus esset, evocarem. verum si dare vis mihi,
641	magis erit solutum, quasi ipsi dederis.
641b	At enim scin quid est?
642	reddere hoc, non perdere erus me misit. nam certo scio,
643	hoc febrim tibi esse, quia non licet huc inicere ungulas.
644	ego, nisi ipsi Ballioni, nummum credam nemini.
645	At illic nunc negotiosust: res agitur apud iudicem.
646	Di bene vortant. at ego quando eum esse censebo domi,
647	rediero. tu epistulam hanc a me accipe atque illi dato.
648	nam istic sumbolust inter erum meum et tuom de muliere.
649	Scio equidem: ut qui argentum adferret atque expressam imaginem
650	suam huc ad nos, cum eo aiebat velle mitti mulierem.
651	nam hic quoque exemplum reliquit eius.
651b	Omnem rem tenes.
652	Quid ego ni teneam?
652b	Dato istunc sumbolum ergo illi.
652c	Licet.
653	sed quid est tibi nomen?
653b	Harpax.
653c	Apage te, Harpax, hau places;
654	huc quidem hercle haud ibis intro, ne quid ἅρπαξ feceris.
655	Hostis vivos rapere soleo ex acie: eo hoc nomen mihi est.
656	Pol te multo magis opinor vasa ahena ex aedibus.
657	Non ita est. sed scin quid te oro, Sure?
657b	Sciam si dixeris.
658	Ego devortor extra portam huc in tabernam tertiam,
659	apud anum illam doliarem, claudam crassam, Chrysidem.
660	Quid nunc vis?
660b	Inde ut me arcessas, erus tuos ubi venerit.
661	Tuo arbitratu, maxume.
661b	Nam ut lassus veni de via,
662	me volo curare.
662b	Sane sapis et consilium placet.
663	sed vide sís ne in quaestione sis, quando arcessam, mihi.
664	Quin ubi prandero, dabo operam somno.
664b	Sane censeo.
665	Numquid vis?
665b	Dormitum ut abeas.
665c	Abeo.—
665d	Atque audin, Harpage?
666	iube sis te operiri: beatus éris, si consudaveris.
694	Dulcia atque amara apud te sum elocutus omnia:
695	scis amorem, scis laborem, scis egestatem meam.
696	Commemini omnia: id tu modo, me quid vis facere, fac sciam.
696a	Quom haec tibi alia sum elocutus, vix rem scis de symbolo.
696b	Omnia, inquam. tu modo quid me facere vis fac ut sciam.
697	Pseudolus mi ita imperavit, ut aliquem hominem strenuom
698	benevolentem adducerem ad se.
698b	Servas imperium probe;
699	nám et amicum et benevolentem ducis. sed istic Pseudolus
700	novos mihist.
700b	Nimium est mortalis graphicus, †heuretes mihi est.
701	is mihi haec sese ecfecturum dixit quae dixi tibi.
702	Magnufice hominem compellabo.
702b	Quoia vox resonat?
702c	Io,
703	io te te, turanne, te te égo, qui imperitas Pseudolo,
704	quaero, quoi ter trina tríplicia, tríbus modis tria gaudia,
705	artibus tribus trís demeritas dem laetitias, de tribus
705a	fraude partas per malitiam et per dolum et fallaciam;
706	in libello hoc obsignato ad te attuli pauxillulo.
707	Illic homost.
707b	Vt paratragoedat carnufex.
707c	Confer gradum
708	contra pariter, porge audacter ad salutem bracchium.
709	Dic utrum Spemne an Salutem te salutem, Pseudole?
710	Immo utrumque.
710b	Vtrumque, salve. sed quid actumst?
710c	Quid times?
711	Attuli hunc.
711b	Quid, attulisti?
711c	Adduxi volui dicere.
712	Quis istic est?
712b	Charinus.
712c	Euge. iam χάριν τούτῳ ποιοῦ .
713	Quin tu si quid opust, mi audacter imperas?
713b	Tam gratiast.
714	bene sit tibi, Charine. nolo tibi molestos esse nos.
715	Vos molestos mihi? molestumst mi id quidem.
715b	Tum igitur mane.
716	Quid istuc est?
716b	Epistulam modo hanc íntercepi et sumbolum.
717	Sumbolum? quem sumbolum?
717b	Qui a milite allatust modo.
718	eius servos qui hunc ferebat cum quinque argenti minis,
719	tuam qui amicam hinc arcessebat, éi os sublevi modo.
720	Quo modo?
720b	Horum causa haec agitur spectatorum fabula:
721	hi sciunt, qui hic adfuerunt; vobis post narravero.
722	Quid nunc agimus?
722b	Liberam hodie tuam amicam amplexabere.
723	Egone?
723b	Tu istic ipsus, inquam, si quidem hoc vivet caput;
724	si modo mihi hominem invenietis propere.
724b	Qua facie?
724c	Malum,
725	callidum, doctum, qui quando principium prehenderit,
726	porro sua virtute teneat quid se facere oporteat;
727	atque qui hic non visitatus saepe sit.
727b	Si servos est,
728	numquid refert?
728b	Immo multo mavolo quam liberum.
729	Posse opinor me dare hominem tibi malum et doctum domo,
730	qui a patre advenit Carysto nec dum exiit ex aedibus
731	quoquam neque Athenas advenit umquam ante hesternum diem.
732	Bene iuvas. sed quinque inventis opus est argenti minis
733	mutuis, quas hodie reddam: nam huius mihi debet pater.
734	Ego dabo, ne quaere aliunde.
734b	O hominem opportunum mihi.
735	etiam opust chlamyde et machaera et petaso.
735b	Possum a me dare.
736	Di immortales, non Charinus míhi hic quidem, sed Copiast.
737	sed istic servos, ex Carysto qui hic adest, ecquid sapit?
738	Hircum ab alis.
738b	Manuleatam tunicam habere hominem addecet.
739	ecquid is homo habet aceti in pectore?
739b	Atque acidissumi.
740	Quid, si opus sít ut dulce promat indidem, ecquid habet?
740b	Rogas?
741	murrinam, passum, defrutum, mellam, mel quoivismodi;
742	quin in corde instruere quondam coepit pantopolium.
743	Eugepae, lepide, Charine, meo me ludo lamberas.
744	sed quid nomen esse dicam ego isti servo?
744b	Simiae.
745	Scitne in re advorsa vorsari?
745b	Turbo non aeque citust.
746	Ecquid argutust?
746b	Malorum facinorum saepissime.
747	Quid cum manifesto tenetur?
747b	Anguillast, elabitur.
748	Ecquid is homo scitust?
748b	Plebi scitum non est scitius.
749	Probus homo est, ut praedicare te audio.
749b	Immo si scias,
750	ubi te aspexerit, narrabit ultro quid sese velis.
751	sed quid es acturus?
751b	Dicam. úbi hominem exornavero,
752	subditivom fieri ego illum militis servom volo;
753	sumbolum hunc ferat lenoni cum quinque argenti minis,
754	mulierem ab lenone abducat: em tibi omnem fabulam.
755	ceterum quo quicque pacto faciat, ipsi dixero.
756	Quid nunc igitur stamus?
756b	Hominem cum ornamentis omnibus
757	exornatum adducite ad me iam ad trapezitam Aeschinum.
758	sed properate.
758b	Prius illi erimus quam tu.—
758c	Abite ergo ocius.
759	quidquid incerti mi in animo prius aut ambiguom fuit,
760	nunc liquet, nunc defaecatumst cor mihi; nunc perviumst:
761	omnes ordine sub signis ducam legiones meas,
762	avi sinistra, auspicio liquido atque ex mea sententia;
763	confidentia est inimicos meos me posse perdere.
764	nunc ibo ad forum atque onerabo meis praeceptis Simiam,
765	quid agat, ne quid titubet, docte ut hanc ferat fallaciam.
766	iam égo hoc ipsum oppidum expugnatum faxo erit lenonium.
767	Cui servitutem di danunt lenoniam
768	puero, atque eidem si addunt turpitudinem,
769	ne illi, quantum ego nunc corde conspicio meo,
770	malam rem magnam multasque aerumnas danunt.
771	velut haec mi evenit servitus, ubi ego omnibus
772	parvis magnisque miseriis praefulcior:
773	neque ego amatorem mi invenire ullum queo,
774	qui amet me, ut curer tandem nitidiuscule.
775	nunc huic lenoni hodie est natalis dies:
776	interminatus est a minimo ad maximum,
777	si quis non hodie munus misisset sibi,
778	eum crás cruciatu maximo perbitere.
779	nunc nescio hercle rebus quid faciam meis;
780	neque ego illud possum, quod illi qui possunt solent.
781	nunc, nisi lenoni munus hodie misero,
782	cras mihi potandus fructus est fullonius.
783	eheu, quam illae rei ego etiam nunc sum parvolus.
784	atque edepol, ut nunc male eúm metuo miser,
785	si quispiam det qui manus gravior siet,
786	quamquam illud aiunt magno gemitu fieri,
787	comprimere dentes videor posse aliquo modo.
788	sed comprimenda est mihi vox atque oratio:
789	erus eccum recipit se domum et ducit coquom.
790	Forum coquinum qui vocant, stulte vocant,
791	nam non coquinum est, verum furinum est forum.
792	nam ego si iuratus peiorem hominem quaererem
793	coquom, non potui, quam hunc quem duco, ducere,
794	multiloquom gloriosum insulsum inutilem.
795	quin ob eam rem Orcus recipere ad se hunc noluit,
796	ut esset hic qui mortuis cenam coquat;
797	nam hic solus illis coquere quod placeat potest.
798	Si me arbitrabare isto pacto, ut praedicas,
799	cur conducebas?
799b	Inopia: alius non erat.
800	sed cur sedebas in foro, si eras coquos,
801	tu solus praeter alios?
801b	Ego dicam tibi:
802	hominum vitio ego sum factus improbior coquos,
803	non meopte ingenio.
803b	Qua istuc ratione?
803c	Eloquar.
804	quia enim, cum extemplo veniunt conductum coquom,
805	nemo illum quaerit qui optimus et carissimust:
806	illum conducunt potius qui vilissimust.
807	hoc ego fui hodie solus obsessor fori.
808	illi drachmissent miseri: me nemo potest
809	minoris quisquam nummo ut surgam subigere.
810	non ego item cenam condio ut alii coqui,
811	qui mihi condita prata in patinis proferunt,
812	boves quí convivas faciunt herbasque oggerunt,
813	eas hérbas herbis aliis porro condiunt:
814	indunt coriandrum, feniculum, alium, atrum holus,
815	apponunt rumicem, brassicam, betam, blitum,
816	eo láserpici libram pondo diluont,
817	teritur sinapis scelera, quae illis qui terunt
818	prius quám triverunt oculi ut extillent facit.
819	ei homines cenas ubi coquont, cum condiunt,
820	non condimentis condiunt, sed strigibus,
821	vivis convivis intestina quae exedint.
822	hoc hic quidem homines tam brevem vitam colunt,
823	quom hasce herbas huius modi in suom alvom congerunt,
824	formidulosas dictu, non essu modo.
825	quas herbas pecudes non edunt, homines edunt.
826	Quid tu? divinis condimentis utere,
827	qui prorogare vitam possis hominibus,
828	qui ea culpes condimenta?
828b	Audacter dicito;
829	nam vel ducenos annos poterunt vivere
830	meas qui éssitabunt escas quas condivero.
831	nam egó cocilendrum quando in patinas indidi
832	aut cepolendrum aut maccidem aut secaptidem,
833	eaepse sese patinae fervefaciunt ilico.
834	haec ad Neptuni pecudes condimenta sunt:
835	terrestris pecudes cicimalindro condio,
836	hapalocopide aut cataractria.
836b	At te Iuppiter
837	dique omnes perdant cum condimentis tuis
838	cumque tuis istis omnibus mendaciis.
839	Sine sis loqui me.
839b	Loquere, atque i in malam crucem.
840	Vbi omnes patinae fervont, omnis aperio:
841	is odos dimissis manibus in caelum volat.
842	Odos dimissis manibus?
842b	Peccavi insciens.
843	Quidum?
843b	Dimissis pedibus volui dicere.
844	eum odorem cenat Iuppiter cottidie.
845	Si nusquam is coctum, quidnam cenat Iuppiter?
846	It incenatus cubitum.
846b	I in malam crucem.
847	istacine causa tibi hodie nummum dabo?
848	Fateór equidem esse me coquom carissumum;
849	verum pro pretio facio ut opera appareat
850	mea quo conductus venio.
850b	Ad furandum quidem.
851	An tu invenire postulas quemquam coquom
852	nisi miluinis aut aquilinis ungulis?
853	An tu coquinatum te ire quoquam postulas,
854	quin ibi constrictis ungulis cenam coquas?
855	nunc adeo tu, qui meus es, iam edico tibi,
856	ut nostra properes amoliri ómnia,
857	tum ut huius oculos in oculis habeas tuis:
858	quoquo hic spectabit, eo tu spectato simul;
859	si quo hic gradietur, pariter progredimino;
860	manum sí protollet, pariter proferto manum:
861	suom sí quid sumet, id tu sinito sumere;
862	si nostrum sumet, tu teneto altrinsecus.
863	si iste ibit, ito, stabit, astato simul;
864	si conquiniscet istic, conquiniscito.
865	item his discipulis privos custodes dabo.
866	Habe módo bonum animum.
866b	Quaeso, qui possum, doce,
867	bonum animum habere qui te ad me adducam domum?
868	Quia sorbitione faciam ego hodie te mea,
869	item ut Medea Peliam concoxit senem,
870	quem medicamento et suis venenis dicitur
871	fecisse rursus ex sene adulescentulum,
872	item ego te faciam.
872b	Eho, an etiam es veneficus?
873	Immo edepol vero hóminum servator.
873b	Ehem,
874	quanti istuc unum me †coquinare perdoces?
876	Quid?
876b	Vt te servem, ne quid surripias mihi.
877	Si credis, nummo; si non, ne mina quidem.
878	sed utrum tu amicis hodie an inimicis tuis
879	daturu ’ s e s cenam?
879b	Pol ego amicis scilicet.
880	Quin tuós inimicos potius quám amicos vocas?
881	nam ego ita convivis cenam conditam dabo
882	hodie atque ita suavi suavitate condiam:
883	ut quisque quicque conditum gustaverit,
884	ipsus sibi faciam ut digitos praerodat suos.
885	Quaeso hercle, prius quam quoiquam convivae dabis,
886	gustato tute prius et discipulis dato,
887	ut praerodatis vostras furtificas manus.
888	Fortasse haec tu nunc mihi non credis quae loquor.
889	Molestus ne sis, nimium iam tinnis; non taces?
890	em illíc ego habito. íntro abi et cenam coque.
891	propera.
891b	Quin tu is accubitum, et convivas cedo,
892	corrumpitur iam cena.—
892b	Em, subolem sis vide:
893	iam hic quoque scelestus est, coqui sublingulo.
894	profecto quid nunc primum caveam nescio,
895	ita in aedibus sunt fures, praedo in proxumo est.
896	nam mi hic vicinus apud forum paulo prius,
897	pater Calidori, ópere edixit maxumo,
898	ut mihi caverem a Pseudolo servo suo,
899	ne fídem ei haberem. nam eum circum ire in hunc diem,
900	ut me, si posset, muliere intervorteret;
901	eum prómisisse firmiter dixit sibi,
902	sese abducturum a me dolis Phoenicium.
903	nunc ibo intro atque edicam familiaribus,
904	profecto ne quis quicquam credat Pseudolo.—
905	Si umquám quemquam di immórtales voluére esse auxilio ádiutum,
906	tum me ét Calidorum sérvatum volunt ésse et lenonem éxtinctum,
907	quom te ádiutorem génuerunt mihi tám doctum hominem atque ástutum.
908	sed ubi íllic est? sumne ego homo ínsipiens, qui haec mécum egomet loquar sólus?
909	dedit vérba mihi hercle, ut opínor:
909a	malus cúm malo stulte cávi.
910	tum pól ego interii, homo si ílle abiit, neque hoc ópus quod volui hodie éfficiam.
911	sed eccúm video verberéam statuam: ut it, út magnifice infert sese.
912	ehem, te hércle ego circumspéctabam, nimis métuebam male, ne ábiisses.
913	Fuit meum ófficium ut facerém, fateor.
913a	Vbi réstiteras?
913ab	Vbi míhi libitum est.
914	Istúc ego sátis scio.
914b	Quor érgo quod scis mé rogas?
915	At hóc volo monére te.
915b	Monéndus ne me moneas.
916	Nimis tándem ego aps te contémnor.
917	Quippe égo te ni contémnam,
918	stratióticus homo qui clúear?
919	Iam hoc vólo quod occeptúmst agi.
919b	Numquíd agere aliud mé vides?
920	ámbula ergó cito.
920b	Immo ótiosé volo.
921	Haéc ea occásiost: dum ílle dormít, volo
922	tú prior ut óccupes adire.
923	Quid próperas? placide, né time.
923a	ita ílle faxit Iúppiter,
924	ut ílle palam ibidem ádsiet,
924a	quisquís illest, qui adest a mílite.
925	numquam édepol erit illé potior
925a	Harpáx quam ego. habe animúm bonum:
926	púlchre ego hanc éxplicatám tibi rém dabo.
927	síc ego illúm dolis átque mendáciis
928	ín timorém dabo mílitarem ádvenam,
929	ípsus sese út neget ésse eum quí siet
930	méque ut esse aútumet qui ípsus est.
930b	Quí potest?
931	Occídis me, cum istúc rogitas.
931b	O hóminem lepidum.
932	Té quoque etiám dolis átque mendáciis,
933	quí magistér mihi es, ántidibo, út scias.
934	Iúppiter té mihi sérvet.
934b	Immó mihi.
935	séd vide, ornátus hic me satin cóndecet?
935a	Optúme habet.
935ab	Esto.
936	Tantúm tibi boni di immórtales duint quántum tu tibi óptes;
937	nam si éxoptem, quantúm dignu ’ s e s tantúm dent, minus nihiló sit.
938	néque ego hoc homine quémquam vidi mágis malum et máleficum.
938a	Tun íd mihi?
938ab	Taceo.
939	sed egó quae tibi bona dábo et faciam, si hanc sóbrie rem accurássis.
940	Potin út taceas? memorem ímmemorem facit quí monet quod memor méminit.
941	teneo, ómnia in pectore cóndita sunt, meditáti sunt mihi dóli docte.
942	Probus ést hic homo.
942b	Neque hic ést neque ego.
942c	At vide né titubes.
942d	Potin út taceas?
943	Ita mé di ament—
943b	Ita nón facient: mera iám mendacia fúndes.
944	Vt ego ób tuam, Simia, pérfidiam te amo et métuo et magni fácio.
945	Ego istúc aliis dare cóndidici: mi optrúdere non potes pálpum.
946	Vt ego áccipiam te hodié lepide, ubi efféceris hoc opus,
946b	Há ha hae.
947	Lepidó victu, vino, únguentis et intér pocula pulpámentis;
948	ibidem úna aderit muliér lepida, tibi sávia super savía quae det.
949	Lepide áccipis me.
949b	Immo si éfficies, tum fáxo magis id dícas.
950	Nisi effécero, cruciabíliter cárnifex me accipito.
951	séd propera mihi mónstrare, ubi sit ós lenonis aédium.
952	Tertium hoc est.
952b	St, tace, aedes hiscunt.
952c	Credo, animo malest
953	aedibus.
953b	Quid iam?
953c	Quia edepol ipsum lenonem evomunt.
954	Illicinest?
954b	Illic ést.
954c	Mala mercist 
954d	Illuc sis vide,
955	ut transversus, non proversus cedit, quasi cancer solet.
956	Mínus malum hunc hominem esse opinor quam esse censebam coquom,
957	nam nihil etiam dum harpagavit praeter cyathum et cantharum.
958	Heus tu, nunc occasio est et tempus.
958b	Tecum sentio.
959	Ingredere in viam dolose: ego hic in insidiis ero.
960	Habui numerum sedulo: hoc est sextum a porta proxumum
961	angiportum, in id angiportum me devorti iusserat;
962	quotumas aedis dixerit, id ego admodum incerto scio.
963	Quis hic homo chlamydatus est aut unde est aut quem quaeritat?
964	peregrina facies videtur hominis atque ignobilis.
965	Sed eccum qui ex incerto faciet mihi quod quaero certius.
966	Ad me adit recta. unde ego hominem hunc esse dicam gentium?
967	Heus tu, qui cum hirquina barba stas, responde quod rogo.
968	Eho, an non príus salutas?
968b	Nulla est mihi salus dataria.
969	Nam pol hinc tantumdem accipies.
969b	Iam inde a principio probe.
971	Ecquem in angiporto hoc hominem tu novisti? te rogo.
972	Egomet me.
972b	Pauci istuc faciunt homines quod tu praedicas,
973	nam in foro vix decumus quisque est qui ipsus sese noverit.
974	Salvos sum, iam philosophatur.
974b	Hominem ego hic quaero malum,
975	legirupam, impurum, peiurum atque impium.
975b	Me quaeritat,
976	nam illa mea sunt cognomenta; nomen si memoret modo.
977	quid est ei homini nomen?
977b	Leno Ballio.
977c	Scivin ego?
978	ipse ego is sum, adulescens, quem tu quaeris.
978b	Tune es Ballio?
979	Ego enim vero is sum.
979b	Vt vestitu ’ s e s, es perfossor parietum.
981	Credo, in tenebris, conspicatus si sis me, apstineas manum.
982	Erus meus tibi me salutem multam voluit dicere.
983	hanc epistulam accipe a me, hanc mé tibi iussit dare.
984	Quis is homost qui iussit?
984b	Perii, nunc homo in medio lutost;
985	nomen nescit, haeret haec res.
985b	Quem hanc misisse ad me autumas?
986	Nosce imaginem: tute eius nomen memorato mihi,
987	ut sciam te Ballionem esse ipsum.
987b	Cedo mi epistulam.
988	Accipe et cognosce signum.
988b	Oh, Polymachaeroplagides
989	purus putus est ipsus. novi. heus, Polymachaeroplagides
990	nomen est.
990b	Scio iám me recte tibi dedisse epistulam,
991	postquam Polymachaeroplagidem elocutus nomen es.
992	Quid agit is?
992b	Quod homo edepol fortis atque bellator probus.
993	sed propera hanc pellegere quaeso epistulam (ita negotium est),
994	atque accipere argentum actutum mulieremque emittere.
995	nam necessést hodie Sicyoni me esse aut cras mortem exsequi,
996	ita erus meus est imperiosus.
996b	Novi, notis praedicas.
997	Propera pellegere épistulam ergo.
997b	Id ago, si taceas modo.
998	milés lenoni Ballioni epistulam
999	conscriptam mittit Polymachaeroplagides,
1000	imagine obsignatam quae inter nos duo
1001	convenit olim. sumbolust in epistula.
1002	video, et cognosco signum. sed in epistula
1003	nullam salutem mittere scriptam solet?
1004	Ita militaris disciplinast, Ballio:
1005	manu salutem mittunt benevolentibus;
1006	eadém malam rem mittunt malevolentibus.
1007	sed, ut occepisti, perge opera experirier
1008	quid epistula ista narret.
1008b	Ausculta modo.
1009	Harpax calator meus est, ad te qui venit—
1010	tun es is Harpax?
1010b	Ego sum, atque ipse ἅρπαξ quidem.
1011	“Qui epistulam istam fert; ab eo argentum accipi,
1012	cum eo simitu mulierem mitti volo.
1013	salutem scriptam dignum est dignis mittere:
1014	te si arbitrarem dignum, misissem tibi.”
1015	Quid nunc?
1015b	Argentum des, abducas mulierem.
1016	Vter remoratur?
1016b	Quin sequere ergo intro.—
1016c	Sequor.—
1017	Peiorem ego hominem magisque vorsute malum
1018	numquam edepol quemquam vidi, quám hic est Simia;
1019	nimisque égo illum hominem metuo et formido male,
1020	ne malus item erga me sit út erga illum fuit,
1021	ne in re secunda nunc mi obvertat cornua,
1022	si occasionem capsit qui sit mihi malus;
1023	atque edepol equidem nolo, nam illi bene volo.
1024	nunc in metu sum maximo, triplici modo:
1026	primum omnium iam hunc comparem metuo meum,
1027	ne deserat med atque ad hostis transeat;
1028	metuo autem, né erus redeat etiam dum a foro,
1029	ne capta praeda capti praedones fuant.
1030	quom haec metuo, metuo ne ille huc Harpax advenat
1031	prius quam hínc hic Harpax abierit cum muliere.
1032	perii hercle, nimium tarde egrediuntur foras.
1033	cor conligatis vasis expectat meum,
1034	si non educat mulierem secum simul,
1036	ut exulatum ex pectore aufugiat meo.
1037	victor sum, vici cautos custodes meos.
1038	Ne plora, nescis ut res sit, Phoenicium,
1039	verum haud multo post faxo scibis accubans.
1040	non ego te ad illum duco dentatum virum
1041	Macedoniensem, qui te nunc flentem facit:
1042	cuiam esse te vis maxime, ad eum ducere:
1043	Calidorum haud multo post faxo amplexabere.
1044	Quid tu intus quaeso desedisti quam diu?
1045	mihi cor retunsumst oppugnando pectore.
1046	Occasionem repperisti, verbero,
1047	ubi perconteris me, insidiis hostilibus?
1048	quin hinc metimur gradibus militariis?
1049	Atque edepol, quamquam nequam homo es, recte mones.
1051	ite hac triumphi ad cantharum recta via.—
1052	Hahae, nunc demum mi animus in tuto est loco,
1053	postquam iste hinc abiit atque abduxit mulierem.
1054	iube núnc venire Pseudolum, scelerum caput,
1055	et abdúcere a me mulierem fallaciis.
1056	conceptis hercle verbis, satis certo scio,
1057	ego periurare me mavellem miliens,
1058	quam mi illum verba per deridiculum dare.
1059	nunc deridebo hercle hominem, si convenero;
1060	verum in pistrino credo, ut convenit, fore.
1061	nunc ego Simonem mi obviam veniat velim,
1062	ut mea laetitia laetus promiscam siet.
1063	Viso quid rerum meus Vlixes egerit,
1064	iamne habeat signum ex arce Ballionia.
1065	O fortunate, cedo fortunatam manum,
1066	Simo.
1066b	Quíd est?
1066c	Iam—
1066d	Quid iam?
1066e	Nihil est quod metuas.
1066f	Quid est?
1067	venitne homo ad te?
1067b	Non.
1067c	Quid est igitur boni?
1068	Minae viginti sanae et salvae sunt tibi,
1069	hodie quas aps te est instipulatus Pseudolus.
1070	Velim quidem hercle.
1070b	Róga me viginti minas,
1071	si ille hodie ílla sit potitus muliere
1072	sive eam tuo gnato hodie, ut promisit, dabit,
1073	roga opsecro hercle, gestio promittere.
1074	omnibus modis tibi esse rem ut salvam scias;
1075	atque etiam habeto mulierem dono tibi.
1076	Nullum periclumst, quod sciam, stipularier,
1077	ut concepisti verba: viginti minas
1078	dabin?
1078b	Dabuntur.
1078c	Hoc quidem actumst hau male.
1079	sed convenistin hominem?
1079b	Immo ambo simul.
1080	Quid ait? quid narrat? quaeso, quid dixit tibi?
1081	Nugas theatri, verba quae in comoediis
1082	solent lenoni dici, quae pueri sciunt:
1083	malum et scelestum et peiurum aibat esse me.
1084	Pol hau mentitust.
1084b	Ergo haud iratus fui:
1085	nam quanti refert ei nec recte dicere,
1086	qui nihili faciat quique infitias non eat?
1087	Quid est? quid non metuam ab eo? id audire expeto.
1088	Quia numquam abducet mulierem iam, nec potest,
1089	a me. meministin tibi me dudum dicere,
1090	eam véniisse militi Macedonio?
1091	Memini.
1091b	Em íllius servos húc ad me argentum attulit
1092	et obsignatum sumbolum,
1092b	Quid postea?
1093	Qui inter me atque illum militem convenerat:
1094	is secum abduxit mulierem hau multo prius.
1095	Bonan fide istuc dicis?
1095b	Vnde ea sit mihi?
1096	Vide módo, ne illic sit contechnatus quippiam.
1097	Epistula atque imago me certum facit;
1098	quin illam quidem iam in Sicyonem ex urbe abduxit modo.
1099	Bene hercle factum. quid ego cesso Pseudolum
1100	facere ut det nomen ad molas coloniam?
1101	sed quis hic homo est chlamydatus?
1101b	Non edepol scio,
1102	nisi ut observemus quó eat aut quam rem gerat.
1103	Malus ét nequam est homo quí nihili eri ímperium sui sérvos facit,
1104	nihilíst autem suom qui ófficium facere ímmemor est, nisi est ádmonitus.
1105	nam quí liberós esse ilicó se arbitrantur,
1106	ex cónspectu erí si suí se abdidérunt,
1107	lúxantur, lustrántur, comedunt quód habent, ei nomén diu
1108	sérvitutís ferunt.
1109	néc boni ingeni quícquam in is inest,
1110	nisi ut improbis se artibus teneant. †
1111	cum hís mihi néc locus
1112	nec sérmo convenít neque is úmquam nobilís fui.
1113	ego, ut mi ímperatumst, étsi abest, híc adesse erum árbitror.
1114	núnc ego illum metuo,
1115	quom hic nón adest, ne quom ádsiet métuam. ei rei operám dabo.
1116	nam ín taberna úsque adhuc, sí venirét Syrus,
1117	cui dedi sumbolum, mansi, uti iusserat:
1118	leno ubi esset domi, me aibat arcessere;
1119	vérum ubi is nón venit néc vocat,
1120	venio húc ultro, ut sciam, quíd rei sit, ne illíc homo me ludíficetur.
1121	neque quícquamst melius, quam út hoc pultém atque aliquem évocem hinc íntus.
1122	léno argentum hóc volo
1123	á me accipiat átque amittat múlierem mecúm simul.
1124	Heús tu.
1124b	Quid vis?
1124c	Híc homo meus est.
1124d	Quídum?
1124e	Quia praeda haec meast:
1125	scórtum quaerit, hábet argentum. iam ádmordere hunc míhi lubet.
1126	Iamne íllum coméssurus és?
1126b	Dum recéns est
1127	datór, dum calét, devorári decét iam.
1128	boní me virí pauperánt, improbi aúgent;
1129	popló strenuí, mi improbí usuí sunt.
1130	Malúm quod tibí di dabúnt, sic sceléstu ’ s e s.
1131	Me nunc commoror, quom has foris non ferio, ut sciam,
1131a	sítne Ballió domi.
1132	Vénus mi haec bona dat, quom hós huc adigit
1133	lúcrifugas, damnícupidos, qui sé suamque aetatém bene curant,
1134	édunt, bibunt, scortántur: illi súnt alio ingenio átque tu,
1135	quí neque tibi bene ésse patere et íllis quibus est ínvides.
1136	Heús ubi estis vós?
1136b	Hic quidem ad me récta habet rectám viam.
1137	
1137b	Heus ubi estís vos?
1137c	Heus adulescens, quid istic debetur tibi?
1138	bene ego ab hoc praedatus ibo; novi, bona scaevast mihi.
1139	Ecquis hoc áperit?
1139b	Heus chlamydate, quid istic debetur tibi?
1140	Aedium dominum lenonem Ballionem quaerito.
1141	Quisquis es, adulescens, operam fac compendi quaerere.
1142	Quid iam?
1142b	Quia tute ipsus ipsum praesens praesentem vides.
1143	Tune is es?
1143b	Chlamydate, cáve sis tibi a curvo infortunio
1144	atque in hunc intende digitum: hic leno est.
1144b	At hic est vir bonus.
1145	sed, tu, bone vir, flagitare saepe clamore in foro,
1146	quom libella nusquamst, nisi quid leno hic subvenit tibi.
1147	Quin tu mecum fabulare?
1147b	Fabulor. quid vis tibi?
1148	Argentum accipias.
1148b	Iamdudum, si des, porrexi manum.
1149	Accipe: hic sunt quinque argenti lectae numeratae minae.
1150	hoc tibi erus me iussit ferre Polymachaeroplagides,
1151	quod deberet, atque ut mecum mitteres Phoenicium.
1152	Erus tuos—
1152b	Ita dico.
1152c	Miles—
1152d	Ita loquor.
1152e	Macedonius—
1153	Admodum, inquam.
1153b	Te ad me misit Polymachaeroplagides?
1154	Vera memoras.
1154b	Hoc argentum ut mihi dares?
1154c	Si tu quidem es
1155	leno Ballio.
1155b	Atque ut a me mulierem tu abduceres?
1156	Ita.
1156b	Phoenicium esse dixit?
1156c	Recte meministi.
1156d	Mane.
1157	iam redeo ad te.
1157b	At maturate propera, nam propero: vides
1158	iam diem multum esse.
1158b	Video: hunc advocare etiam volo;
1159	mane modo istic, iam revertar ad te. quid nunc fit, Simo?
1160	quid agimus? manufesto hunc hominem teneo, qui argentum attulit.
1161	Quidum?
1161b	An nescis quae sit haec res?
1161c	Iuxta cum ignarissimis.
1162	Pseudolus tuos allegavit hunc, quasi a Macedonio
1163	milite esset.
1163b	Haben argentum ab homine?
1163c	Rogitas quod vides?
1164	Heus, memento ergo dimidium istinc mihi de praeda dare:
1165	commune istuc esse oportet.
1165b	Quid, malum? id totum tuom est.
1166	Quam mox mi operam das?
1166b	Tibi do equidem. quid nunc mi es auctor, Simo?
1167	Exploratorem hunc faciamus ludos suppositicium,
1168	adeo donicum ipsus sese ludos fieri senserit.
1169	Sequere. quid ais? nempe tu illíus servos es?
1169b	Planissume.
1170	Quanti te emit?
1170b	Suarum in pugna virium victoria.
1171	nám ego eram domi imperator summus in patria mea.
1172	An etiam umquam ille expugnavit carcerem, patriam tuam?
1173	Contumeliam si dices, audies.
1173b	Quotumo die
1174	ex Sicyone huc pervenisti?
1174b	Altero ad meridie.
1175	Strenue mehercle iisti.
1175b	Quamvis pernix híc est homo:
1176	ubi suram aspicias, scias pósse eum—gerere crassas compedes.
1177	Quid ais? tune etiam cubitare solitu ’ s e s in cunis puer?
1178	Scilicet.
1178b	Etiamne facere solitus es—scin quid loquar?
1179	Scilicet solitum esse.
1179b	Sanine estis?
1179c	Quíd hoc quod te rogo?
1180	noctu in vigiliam quando ibat miles, quom tu ibas simul,
1181	conveniebatne in vaginam tuam machaera militis?
1182	I in malam crucem.
1182b	Ire licebit tamen tibi hodie temperi.
1183	Quin tu mulierem mi emittis, aut redde argentum.
1183b	Mane.
1184	Quid maneam?
1184b	Chlamydem hanc commemora quanti conductast.
1184c	Quid est?
1185	Quid meret machaera?
1185b	Elleborum hisce hóminibus opus ést.
1185c	Eho.
1186	Mitte.
1186b	Quid mercedis petasus hodie domino demeret?
1187	Quid domino? quid somniatis? mea quidem haec habeo omnia,
1188	meo peculio empta.
1188b	Nempe quod fémina summa sustinent.
1189	Vncti hi sunt senes, fricari sese ex antiquo volunt.
1191	Responde, opsecro hercle, vero serio hoc quod te rogo:
1192	quid meres? quantillo argento te conduxit Pseudolus?
1193	Quis istic Pseudolust?
1193b	Praeceptor tuos, qui te hanc fallaciam
1194	docuit, ut fallaciis hinc mulierem a me abduceres.
1195	Quem tu Pseudolum, quas tu mihi praedicas fallacias?
1196	quem égo hominem † nullius coloris novi.
1196b	Non tu istinc abis?
1197	nihil est hodie hic sucophantis quaestus: proin tu Pseudolo
1198	nunties abduxisse alium praedam, qui occurrit prior
1199	Harpax.
1199b	Is quidem edepol Harpax ego sum.
1199c	Immo edepol esse vis.
1200	purus putus hic sucophanta est.
1200b	Ego tibi argentum dedi
1201	et dudum, adveniens extemplo, sumbolum servo tuo,
1202	eri imágine obsignatam epistulam, hic ante ostium.
1203	Meo tu epistulam dedisti servo? quoi servo?
1203b	Suro.
1204	Non confidit sycophanta hic nequam est nugis: meditatus malest.
1205	edepol hominem verberonem Pseudolum, ut docte dolum
1206	commentust: tantundem argenti quantum miles debuit
1207	dedit huic atque hominem exornavit, mulierem qui abduceret.
1208	nam illam epistulam ipsus verus Harpax huc ad me attulit.
1209	Harpax ego vocor, ego servos sum Macedonis militis;
1211	ego nec sycophantiose quicquam ago nec malefice,
1212	neque istum Pseudolum mortalis qui sit novi neque scio.
1213	Tu, nisi mirumst, leno, plane perdidisti mulierem.
1214	Edepol ne istuc magis magisque metuo, quom verba audio.
1215	mihi quoque edepol iamdudum ille Surus cor perfrigefacit,
1216	sumbolum qui ab hoc accepit. mira sunt ni Pseudolust.
1217	eho tu, qua facie fuit, dúdum quoi dedisti sumbolum?
1218	Rufus quidam, ventriosus, crassis suris, subniger,
1219	magno capite, acutis oculis, ore rubicundo, admodum
1220	magnis pedibus.
1220b	Perdidisti, postquam dixisti pedes.
1221	Pseudolus fuit ipsus. actumst de me. iam morior, Simo.
1222	Hercle te hau sinam emoriri, nisi mi argentum redditur,
1223	viginti minae.
1223b	Atque etiam mihi aliae viginti minae.
1224	Auferen tu id praemium a me, quod promisi per iocum?
1225	De improbis viris auferri praemium et praedam decet.
1226	Saltem Pseudolum mihi dedas.
1226b	Pseudolum ego dedam tibi?
1227	quid deliquit? dixin, ab eo tibi ut caveres, centiens?
1228	Perdidit me.
1228b	At me viginti modicis multavit minis.
1229	Quid nunc faciam?
1229b	Si mi argentum dederis, te suspendito.
1230	Di te perdant. sequere sis me ergo hac ad fórum, ut solvam.
1230b	Sequor.
1231	Quid ego?
1231b	Peregrinos absolvam, cras agam cum civibus.
1232	Pseudolus mihi centuriata hábuit capitis comitia,
1233	qui illum ad mé hodie adlegavit, mulierem qui abduceret.
1234	sequere tu. nunc ne expectetis, dum hac domum redeam via;
1235	ita res gestast: angiporta haec certum est consectarier.
1236	Si graderere tantum quantum loquere, iam esses ad forum.—
1237	Certumst mi hunc emortualem facere ex natali die.—
1238	Bene ego illum tetigi, bene autem servos inimicum suom.
1239	nunc mihi certum est alio pacto Pseudolo insidias dare,
1240	quam in aliis comoediis fit, ubi cum stimulis aut flagris
1241	insidiantur: at ego iam intus promam viginti minas,
1242	quas promisi si effecisset; obviam ei ultro deferam.
1243	nimis illic mortalis doctus, nimis vorsutus, nimis malus;
1244	superavit dolum Troianum átque Vlixem Pseudolus.
1245	nunc ibo intro, argentum promam, Pseudolo insidias dabo.—
1246	Quid hóc? sicine hóc fit, pedés? statin án non?
1247	an íd voltis, út me hinc iacéntem aliquis tóllat?
1248	nam hércle si cécidero, véstrum erit flagítium.
1249	pérgitin pérgere? ah, sérviendúm mihi
1250	hodie ést; magnum hoc vitiúm vino est:
1251	pedés captat prímum, luctátor dolósust.
1252	profécto edepol égo nunc probe habeo madúlsam:
1253	ita víctu excurato, íta magnis mundítiis et dis dígnis,
1254	itaque ín loco festivó sumus festíve accepti.
1255	quid opúst me multas agere ámbages? hoc
1256	est hómini quam ob rem vítam amet,
1257	hic ómnes voluptatés, in hoc omnés venustatés sunt:
1258	deis próximum esse árbitror.
1259	nam úbi amans complexúst amantem, úbi ad labra labélla adiungit,
1260	úbi alter alterúm bilingui mánifesto inter sé prehendunt,
1261	ubi mámmam mammicula ópprimit aut, si lúbet, corpora condúplicantur,
1262	manu cándida cantharum dúlciferum propínat amicissíma amico:
1263	ibi iám neque esse alium alii ódiosum
1264	nec mólestum nec sermónibus morologís uti,
1265	unguénta atque odóres, lemníscos, coróllas
1266	darí dapsilés, non ením parce prómi
1267	(victúm ceterum ne quís me roget):
1268	hóc ego modo átque erus minor húnc diem súmpsimus prothyme,
1269	póstquam opus meum ómne ut volui pérpetravi hóstibus fugatis.
1271	illós accubántis, potántis, amántis
1272	cum scórtis relíqui, et meúm scortum ibídem,
1272a	suó cordi atque ánimo opsequéntes. sed póstquam
1273	exúrrexi, oránt med ut sáltem.
1274	ad hunc me modum intuli illis satis facete,
1274a	nimis ex discipulina, quippe ego qui
1275	probe Ionica perdidici. sed palliolatim amictus
1275a	sic haec incessi ludibundus.
1276	plaudúnt et parúm clamitánt mi, ut revértar.
1277	óccepi dénuo, hóc modo: nólui
1277a	ídem; amicaé dabam mé meae,
1278	út me amarét: ubi círcumvortór, cado:
1278a	id fúit naenia lúdo.
1279	ítaque dum enitór, prox, iam paene ínquinavi pállium.
1280	nímiae tum volúptati edepol
1280a	fúi ob casúm. datur cántharus: bibi.
1281	commúto ilicó pallium, íllud posívi;
1282	inde húc exií, crapulám dum amovérem.
1283	núnc ab ero ad erum méum maiorem vénio foedus cómmemoratum.
1284	áperite, aperite, heús, Simoni mé adesse aliquis núntiate.
1285	Vóx viri péssumi me éxciet foras.
1286	séd quid hoc? quó modo? quíd video ego?
1287	Cúm corona ébrium Pseúdolum tuom.
1288	Líbere hercle hóc quidem. séd vide statum.
1289	núm mea grátia pértimescít magis?
1290	cógito, saéviter blanditerne ádloquar.
1291	sed me hóc votat vim fácere nunc
1292	quód fero, sí qua in hoc spés sitast mihi.
1293	Vír malus viro óptumo obviam it.
1294	Dí te ament, Pseúdole. fú i in malám crucem.
1295	Cur égo adflictor?
1295b	Quid tú, malum, in os igitúr mi ebrius inrúctas?
1296	Mólliter síc tene mé, cave né cadam:
1297	non vídes me ut madide mádeam?
1298	Quae ístaec audáciast, té sic intérdius
1299	cúm corolla ébrium incédere?
1299b	Lubet.
1300	Quíd, lubet? pérgin ructáre in os mihi?
1301	Suávis ructús mihi est. síc sine, Simo.
1302	Credo équidem potesse té, scelus,
1303	Mássici móntis ubérrumos quáttuor
1304	frúctus ebíbere in hora úna.
1304b	Hiberna áddito.
1305	Hau mále mones, sed díc tamen,
1306	únde onustám celocem ágere te praédicem?
1307	Cúm tuo fílio pérpotaví modo.
1308	séd, Simo, ut probe táctus Ballio est!
1309	quaé tibi díxi, ut effécta reddidi!
1310	Péssumu ’ s e s homo.
1310b	Mulier haec facit.
1311	cúm tuo fílio líbera accubat.
1312	ómnia, ut quícque egisti, órdine scio.
1313	Quíd ergo dubitas dáre mi argentum?
1313b	Iús petis, fateór. tene.
1314	át negabás daturum ésse te mihi.
1315	onera húnc hominem atque me cónsequere hac.
1315b	Egone ístum onerém?
1315c	Onerábis, scio.
1316	Quid ego huíc homini faciám? satin ultro et argéntum aufert et me ínridet?
1317	Vae víctis.
1317b	Vorte ergo úmerum.
1318	Em.
1318b	Hóc ego numquam rátus sum
1319	fore me, út tibi fierem súpplex.
1320	heu heú heu.
1320b	Desine.
1320c	Dóleo.
1320d	Ni doléres tu, ego dolérem.
1321	Quid? hoc aúferen, Pseudole mi, aps tuo ero?
1321b	Lubentíssimo corde atque ánimo.
1322	Non aúdes, quaeso, aliquám partem mihi grátiam facere hinc árgenti?
1323	Non: mé dices avidum ésse hominem nam hinc númquam eris nummo dívitior;
1324	neque té mei tergi mísereret, si hoc nón hodie ecfecíssem.
1325	Erit úbi te ulciscar, sí vivo.
1325b	Quid mínitare? habeo térgum.
1326	Age sáne igitur.
1326b	Redi.
1326c	Quíd redeam?
1326d	Redi módo: non eris decéptus.
1327	Redeó.
1327b	Simul mecum i pótatum.
1327c	Egone éam?
1327d	Fac quod te iúbeo:
1328	si is, aút dimidium aut plús etiam faxo hínc feres.
1328b	Eo, duc mé quo vis.
1329	Quid núnc? numquid íratus és aut mihi aút filió propter hás res, Simó?
1329b	Nil profécto.
1329c	I hac.
1330	Té sequor. quín vocas spéctatorés simul?
1331	Hércle me isti haú solent
1332	vocáre, neque ergo ego ístos;
1333	vérum si vóltis adplaúdere atque ádprobare
1334	húnc gregem et fábulam,
1335	in crástinum vos vocábo.
